Правната техника като сложен процес за изготвяне на нормативни актове Правна /юридическа/ техника Същност на понятието: Какво представлява правната техника? Процес на създаване на правни норми. Юридическата техника е съвкупност от правила, способи, похвати, прийоми за изработване на правни разпоредби и за формулиране на юридическите актове.  Тя е обективно неизбежно явление, доколкото юридическите актове с оглед на основополагащото си значение за общото и индивидуалното регулиране на обществените отношения, трябва да бъдат с максимално разбираема, стабилна, лаконична, перфектна и позволяваща пълно проявление на съдържанието им форма. С оглед на значението си юридическата техника е сред най-важните аспекти на основното и най-важното битие на правото -институционализираното, т. е. на правото, конституирано и закрепено в цялостната система от различни видове юридически актове. Приложима нормативна уредба  Конституция на Р България  Закон за нормативните актове  Правилник за организацията и дейността на Народното събрание  Устройствен правилник на Министерския съвет и на неговата администрация  Указ № 883 на НС от 1974 г. за прилагане на Закона за нормативните актове1 Освен нормативните актове, регулиращи материята по изготвяне на нормативните актове, този процес има своите правила и във всички Вътрешни правила (актове) за подготовката, съгласуването и внасянето в Министерския съвет на проектите на актове и придружаващите ги документи – в министерствата и другите администрации на изпълнителната власт. Изработването на нормативните актове като технологичен процес Изработването на нормативен акт може да касае няколко хипотези:  Изготвяне на изцяло нов нормативен акт Например при необходимост от въвеждане на европейско законодателство в правната действителност. Чл. 7а от ЗНА2 1 Налице е нужда от кодифициране на разпоредбите за нормотворческия процес чрез регламентирането на всичките му фази в един нормативен акт, а не в два, каквато е уредбата в момента. Изкуственото разделяне на материята в сега действащите Закон за нормативните актове и Указ 883 създава сериозни трудности при практическото им прилагане. Такъв е случаят със Закона за информиране и консултиране с работниците и служителите в многонационални предприятия, групи предприятия и европейски дружества, който влезе в сила от датата на влизане в сила на Договора за присъединяване на Република България към Европейския съюз. Законът транспонира няколко директиви на Европейския съюз, и урежда специфична материя, която до този момент не е регламентирана в българския правен ред.3 Предмет на закона е уреждането на обществените отношения при създаване на Европейски работнически съвет или друга процедура за информиране и консултиране на работниците и служителите в транснационални предприятия и групи предприятия и при определяне на участието им в дейността на Европейско дружество, създадено съгласно Регламент 2157/2001/ЕО, и в дейността на Европейско кооперативно дружество, създадено съгласно Регламент 1435/2003/ЕО.  Внасяне на съответни изменения и допълнения във вече съществуващ нормативен акт, или само на изменения, или само на допълнения. Необходимост от промяна в съществуващата нормативна уредба. Причините затова могат да бъдат от най-различен характер: промяна на обществените отношения, налагаща промяна и на съответната правна материя, която ги регулира; необходимост от усъвършенстване на някаква процедура, която се е оказала недостатъчно ефективна; актуализиране на дадена санкция, така че размерът й да оказва достатъчно добро превантивно въздействие спрямо правонарушителя и т.н. Всяко правителство има своя програма, с която определя законопроектите, които следва да бъдат приети за определен период от време.  Законодателна програма на Министерския съвет Обикновено се приема на всеки шест месеца, с Решение на Министерския съвет. По този начин Министерският съвет упражнява правото си на законодателна инициатива. Със законодателната програма се определят законопроектите, които Министерският съвет предлага на Народното събрание за разглеждане и приемане през съответната негова сесия.4 2 Нормативен акт се издава и в случаите, когато трябва да се приемат мерки на национално ниво, необходими за изпълнение и прилагане на актове на Европейския съюз или на международни договори, сключени от Европейските общности. Законът транспонира изцяло текстовете на Директива за създаване на Европейски работнически съвет или на процедура за информиране и консултации с работниците и служителите в предприятия и групи предприятия в рамките на Общността (94/45/ЕО), Директива за допълване на Устава на европейското дружество по отношение на участието на работниците и служителите (2001/86/ЕО) и Директива за допълване на Устава на европейското кооперативно дружество по отношение на участието на работниците и служителите (2003/72/ЕО). 4 Предложенията за включване на законопроект в законодателната програма се правят от членовете на Министерския съвет. Органите по чл. 19, ал. 3 и 4 от Закона за администрацията отправят своите предложения за включване на законопроект в законодателната програма чрез съответния заместник министър-председател или министър, определен по реда на чл. 11, ал. 1 и чл. 12, ал. 2 и 3. Председателите на държавните агенции; държавните комисии; изпълнителните и директори на изпълнителните агенции, както и ръководителите на държавни институции, създадени със закон или с постановление на Министерския съвет, които имат функции във връзка с осъществяването на изпълнителната власт, правят своите предложения чрез съответния ресорен министър. Например: Ако директорът на НИПА желае да инициира някаква промяна в ЗУКТС, това може да стане със съответно предложение до министъра на труда и социалната политика. Предложението за включване на законопроект в законодателната програма трябва да съдържа:  целите и основните положения на предлаганата уредба и последиците от прилагането й;  справка относно необходимите промени в действащите закони, свързани с приемането на закона;  сроковете за подготовката, съгласуването и одобряването на законопроекта. Предложенията се представят на парламентарния секретар на Министерския съвет чрез началника на политическия кабинет на министър-председателя за съставяне на проекта на законодателната програма. Пример как изглежда Решение на МС, с което се приема Законодателна програма Р  Е  П  У  Б  Л И К А  Б Ъ Л Г  А  Р  И  Я  М  И  Н  И  С  Т Е Р С  К И С  Ъ  В  Е  Т  Препис  РЕШЕНИЕ № 608 от 5 август 2011 година ЗА ПРИЕМАНЕ НА ЗАКОНОДАТЕЛНАТА ПРОГРАМА НА МИНИСТЕРСКИЯ СЪВЕТ ЗА ПЕРИОДА 1 ЮЛИ – 31 ДЕКЕМВРИ 2011 Г. На основание чл. 8, ал. 1 и чл. 30, ал. 1 от Устройствения правилник на Министерския съвет и на неговата администрация, приет с Постановление № 229 на Министерския съвет от 2009 г. МИНИСТЕРСКИЯТ СЪВЕТ РЕШИ : Приема Законодателната програма на Министерския съвет за периода 1 юли – 31 декември 2011 г. съгласно приложението. МИНИСТЪР-ПРЕДСЕДАТЕЛ: /п/ Бойко Борисов ЗА ГЛАВЕН СЕКРЕТАР НА МИНИСТЕРСКИЯ СЪВЕТ: /п/ Галина Маринска Приложение З А К О Н О Д А Т Е Л Н А П Р О Г Р А М А НА МИНИСТЕРСКИЯ СЪВЕТ ЗА ПЕРИОДА 1 ЮЛИ-31 ДЕКЕМВРИ 2011 Г. № по ред  Наименование на законопроекта  Вносител  Месец на изпращане за предварително съгласуване между министерствата  Месец на внасяне в Министерския съвет  ЮЛИ  1.  Законопроект за изменение и допълнение на Закона за здравното осигуряване  МЗ  ЮНИ  ЮЛИ  2.  Законопроект за изменение и допълнение на Закона за лечебните заведения  МЗ  ЮНИ  ЮЛИ  3.  ...........................................  ..............  ...............  ................  12.  Законопроект за изменение и допълнение на Кодекса на труда  МТСП  ЮЛИ  ЮЛИ  АВГУСТ  16.  ............................................  ............  ................  ..................  СЕПТЕМВРИ  21.  Законопроект за изменение и допълнение на Закона за влизане, пребиваване и напускане на Република България на гражданите на Европейския съюз и членовете на техните семейства  МВР МТСП  АВГУСТ  СЕПТЕМВРИ  22.  ...............................................  ..............  ....................  .....................  ОКТОМВРИ  НОЕМВРИ  № по ред  Наименование на законопроекта  Вносител  Месец на изпращане за предварително съгласуване между министерствата  Месец на внасяне в Министерския съвет  ДЕКЕМВРИ  64.  ................................................  .........  ............  ..........................  65.  Законопроект за изменение и допълнение на Закона за социалното подпомагане  МТСП  НОЕМВРИ  ДЕКЕМВРИ  66.  Законопроект за детето  МТСП  ДЕКЕМВРИ  ДЕКЕМВРИ  68.  ...................................  ..............  .................  .....................  Също така, всяка година Министерският съвет с Решение приема План за действие с мерките, произтичащи от членството на Република България за съответната година.5 Пример как изглежда Решението за приемане на Плана за действие РЕШЕНИЕ № 29 от 13 януари 2012 година ЗА ПРИЕМАНЕ НА ПЛАН ЗА ДЕЙСТВИЕ ЗА 2012 Г. С МЕРКИТЕ,ПРОИЗТИЧАЩИ ОТ ЧЛЕНСТВОТО НА РЕПУБЛИКА БЪЛГАРИЯ В ЕВРОПЕЙСКИЯ СЪЮЗ На основание чл. 105, ал. 1 от Конституцията на Република България, чл. 8, ал. 1 и 3 от Устройствения правилник на Министерския съвет и на неговата администрация и чл. 1, ал. 1, т. 7 от Постановление № 85 на Министерския съвет 5 1. Мерки, свързани с изготвянето на български нормативни актове, транспониращи директиви на ЕС със срок за въвеждане през съответната година и началото на следващата (с оглед времето, необходимо за изготвяне, приемане и нотифициране на съответния акт). При определяне на сроковете се взема предвид времето, необходимо за приемането на законите от НС, както и лятната ваканция на Парламента. 2. Мерки, свързани с прилагането на учредителните договори, регламенти и решения на ЕС; 3. Мерки, свързани с докладване на Европейската Комисия и/ или задължение за предоставяне на информация съобразно учредителните договори, регламентите, директивите и решенията на ЕС; 4. Мерки, свързани с ангажименти, поети в рамките на текущите процедури за нарушения. 5. Неизпълнени мерки от Плана за действие за предходната година, които са свързани с изпълнението на конкретни ангажименти, произтичащи от членството в ЕС, като срокът за тяхното изпълнение следва да бъде не по-дълъг от 31 януари на съответната година. Финансирането на отделните мерки трябва да е предвидено в бюджета за съответната институция.  5 от  2007  г.  за  организация  и  координация  по  въпросите  на  Европейския  съюз  М  И  Н  И  С  Т  Е  Р  С  К  И  Я  Т  С  Ъ  В  Е  Т  РЕШИ : Приема Плана за действие за 2012 г. с мерките,произтичащи от членството на Република България в Европейския съюз. МИНИСТЪР-ПРЕДСЕДАТЕЛ: /п/ Бойко Борисов ГЛАВЕН СЕКРЕТАР НА МИНИСТЕРСКИЯ СЪВЕТ: /п/ Росен Желязков Планът за действие включва няколко графи:6 Всеки месец отговорната институция подава информация за хода на изпълнение на заложените в него мерки – докъде е стигнало например изработването на даден проект на нормативен акт: сформирана ли е работна група, изготвен ли е първоначален вариант и т.н. В тази връзка, от особено важно значение са проектите на нормативни актове, които са свързани със започнали срещу страната ни процедури за нарушения (т.нар. инфринджмънти), тъй като при евентуално неспазване на заложените срокове, може да се стигне до съдебно производство, и на българската страна да бъдат наложени многократно по-високи парични санкции, отколкото са необходимите например за финансирането на съответната мярка на национално ниво. Във времето една процедура за нарушение, стартирана от ЕК, отнема приблизително от 8 до 18 месеца.7  6 Наименование на нормативния акт  Отговорна институция (вносител)  РГ по ПМС 85  Изработване на нормативния акт и таблица на съответствие → от -до  Краен срок за съгласуване в РГ  Дата за предварително съгласуване  Дата на внасяне в МС  Дата за разглеждане на заседание на МС  Краен срок за приемане от НС  Дата за нотификация  Европейски актове /CELEXи/  Препоръки и/ или ангажименти  Изпълнен → Да/ Не  Информация за хода на изпълнение Навременното транспониране на директивите от държавите-членки е от изключителната важност. Комисията разполага с широка свобода на действие и може да предложи на Съда на Европейския съюз, още от момента на подаване на иска си за установяване на неизпълнение на задължение по силата на член 258 (предишен член 226 от ДЕО), да наложи заплащането на еднократно платимата сума или на периодичната имуществена санкция със същото решение, с което се установява неизпълнението от страна на държава-членка на задължението да съобщи за мерки за транспонирането на директива, приета съгласно законодателната процедура. Друга хипотеза, която може да се яви причина за изработване на даден вид нормативен акт, е постъпило предложение от неправителствени организации. 8 Съгласно чл. 13 от Указа за прилагането на ЗНА, изготвянето на законопроекта обхваща:  изготвяне на първоначален проект;  обсъждане на проекта;  изготвяне на втори проект, когато се наложат съществени изменения на първоначалния проект. Съобразно характера и обсега на предложените изменения могат да се изготвят и обсъждат и следващи варианти на проекта. Предварително проучване на материята, подлежаща на правно регулиране Процесът по изготвянето на проекта на нормативен акт се нуждае от добра предварителна подготовка. Следва да се проучи и прецени необходимостта от предлагания нормативен акт, неговата съвместимост със законовата система на страната, и с правото на Европейската общност. Този процес включва: Предварителен анализ на: 1. действащата нормативна уредба на обществените отношения и систематичната връзка на съществуващите нормативни актове в материята, която ще се регламентира в проекта (експертът следва да притежава добра теоретична подготовка); 2.анализ на практиката по прилагането на тази уредба; 3.предложенията за промени; 4.обсега и основните положения на новата уредба; 5. уредбата на сходни обществени отношения в други страни и в правото на Европейската общност; 6.причините, които налагат издаването на нормативния акт и поставените цели; 7.очакваните резултати от прилагането на нормативния акт; 8.финансовите и другите средства, необходими за прилагането на новата уредба. Определяне на вида и съдържанието на акта9 След като проблемът е идентифициран, се преминава към избор на вид нормативен акт, който да бъде изготвен. Видове нормативни актове Кодекс → нормативен акт, който урежда обществените отношения, предмет на цял клон на правната система или на обособен негов дял (Кодекс на труда) Закон → нормативен акт, който урежда първично или въз основа на Конституцията Фондация „Достоен живот”, създадена през 1998 г. с цел обучение и професионална реализация на деца и жени с увредено здраве, изпраща писмо, с което се поставя искане за ратифициране на Конвенцията на ООН за правата на хората с увреждания. Тази инициатива е подкрепена от още няколко неправителствени организации, списък с подписите на които е приложен към писмото. 9 Нормативният акт съдържа общи правила за поведение, които се прилагат към индивидуално неопределен кръг субекти, има нееднократно действие и се издава или приема от компетентен държавен орган. обществени отношения, които се поддават на трайна уредба, според предмета или субектите в един или няколко института на правото или техни подразделения (ЗУКТС) За уреждане на другите отношения по тази материя законът може да предвиди да се издаде подзаконов акт. Правилник → нормативен акт, който се издава за прилагане на закон в неговата цялост, за организацията на държавни и местни органи или за вътрешния ред на тяхната дейност (Правилник за устройството и дейността на НИПА) Наредба → нормативен акт, който се издава за прилагане на отделни разпоредби или подразделения на нормативен акт от по-висока степен (Наредба за трудовата книжка и трудовия стаж) Инструкция → нормативен акт, с който висшестоящ орган дава указания до подчинени нему органи относно прилагане на нормативен акт, който той е издал или чието изпълнение трябва да осигури (Инструкция № 1 от 20 май 2011 г. за работата и отчетността с болничните листове за временна неработоспособност). Други: например Правилата за осъществяване на посредничество и арбитраж за уреждане на колективни трудови спорове от Националния институт за помирение и арбитраж са утвърдени на заседание на Надзорния съвет на НИПА на 20.02.2003 г. и допълнени с решения на НС от заседание на 28.09.2004 г. и от заседание на 31.03.2010 г. Те съдържат административно-правни норми, които се отнасят за неопределен и неограничен брой адресати и имат многократно правно действие, издадени по силата на чл. 4а, ал. 7, т. 4 от ЗУКТС и като такива се явяват задължителни за неограничен брой лица. Изборът на вид нормативен акт, който да бъде изготвен, може да касае хипотеза на първично уреждане на някакъв вид обществени отношения. Обикновено в самия закон е посочен вида на подзаконовия нормативния акт, който следва да се приеме по прилагането на закона или отделна негова разпоредба. Вслучаите, когато е необходима промяна на вече уредена в правния мир материя, обикновено изготвянето на нормативния акт обхваща внасянето на съответните изменения и допълнения в него.  Законодателен процес като основа на правната система – правила за подготовка и приемане на нормативния акт За да бъде законосъобразен даден нормативен акт, последният трябва да бъде издаден от компетентен затова орган. Право на законодателна инициатива в България имат само Министерският съвет и всеки народен представител. Законопроектът за държавния бюджет се изготвя и внася от Министерския съвет. Народното събрание приема закони, решения, декларации и обръщения. Въз основа и в изпълнение на законите Министерският съвет приема постановления, разпореждания и решения. С постановления Министерският съвет приема и правилници и наредби. Министрите издават правилници, наредби, инструкции и заповеди. Например Правилникът за устройството и дейността на НИПА се утвърждава от министъра на труда и социалната политика. Следователно компетентен орган и министърът, а не непосредственият ръководител на института (директорът). В настоящото обучение ще се спрем накратко на хипотезата, когато даден проект на нормативен акт се подготвя от дадено ресорно министерство (МТСП).   Ще демонстрираме законодателния процес с конкретни примери с цел по-голяма яснота. Например Възниква необходимост от промяна на Кодекса на труда или на ЗУКТС. Ресорно министерство в тази хипотеза се явява МТСП. Създаване на организация за разработване на проекта на нормативен акт На първо място следва да се предприемат необходимите действия по организацията на работата. Това включва: Конкретно разпределение на задачите в администрацията във връзка с подготовката на проект на нормативен акт Определяне на съставителите на нормативния акт Най-важният момент при внасянето на поправките в съответния нормативен акт, който следва да се промени, е наличието на добър екип от експерти, които да ги напишат (извършат). Наличието на добри експерти → предпоставка за положителен резултат при постигането на крайната цел → изготвянето на нормативен акт. 10I'mthe Legislative Draftsman,  And they tell me it's a fact  That I often make a muddle  Of a simple little Act.  I'ma target for the critics.  And they take me in their stride-  Oh, how nice to be a critic Of a job you've never tried!  I'mthe Legislative Draftsman,  I compose the country's laws.  And of half the litigation I'm undoubtedly the cause.  I employ the kind of English  Which is hard to understand. Though the purists do not like it. All the lawyers think it's grand.  ☺☺☺ Оплакванията на експерта Аз съм експертът по нормотворчество законопроекти пиша аз, но ми казват, факт е, често вдигам врява аз от мухата правя слон, когато разработвам нов закон, Вечно съм обект на критики... Ох! Колко е хубаво да те упрекват, За работа, която никой друг не може да свърши! ☺☺☺ Реваншът на експерта Аз съм експертът по нормотворчество законопроекти пиша аз, и несъмнено половината от делата в съда, на моя труд се дължат. Езикът, който използвам, трудно се разбира, формалистите не го харесват,  но адвокатите го смятат за велик! Експертите са хората, които се събират, обсъждат необходимите поправки, преценяват кои текстове от нормативния акт следва да се изменят или допълнят, на кое място в нормативния акт да бъдат направени, по какъв начин да се формулира самите разпоредби и т.н. Как стартира процесът? Компетентният орган възлага задачата на съответната дирекция/ дирекции, отдел/ сектор в министерството, които да движат процеса по изготвянето на нормативния акт.  10 Adopted from J.P.C, Poetic Justice 31 & 32 (1947) Организация на формирането на работна група, привличане на външни експерти, събиране на становища и експертизи, осигуряване на необходимите преводи на директиви и други актове на Европейския съюз Със Заповед се сформира работна група за изработване на проекта на нормативен акт. Определят се служители, които да подпомагат работната група Прави се преценка за необходимостта от включване на експерти от различни заинтересувани министерства и ведомства, както и обществени организации и научни среди. Обикновено в работната група се включват представители на синдикалните и работодателските организации. Например, ако се променя ЗУКТС, като членове на работната група се включват съответните експерти от МТСП, МТИТС, администрацията на МС и НИПА. Необходимост от добро познаване на правилата за въвеждане на европейското право в българското законодателство Ако проектът на нормативен акт засяга европейско законодателство, което следва да се въведе в българското, или е свързано с други международни изисквания, задължително се включват представители на съответните международни дирекции в министерството. Подготовка на текста на проекта – дейност на няколко основни експерти – т.нар. „ядро” на работната група Съгласуване на проекта на различните етапи от неговата подготовка Включване на нови предложения Взаимоотношения между административните звена в една и съща администрация и в различни администрации при подготовката на проекта на нормативен акт Взаимоотношения между администрацията, подготвяща проект на нормативен акт с неправителствени организации, външни експерти, международни институции В рамките на работната група всеки експерт може да дава своите предложения за съответно изменение/ допълнение на разпоредбите на акта; провеждат се необходимите обсъждания и се организират заседания. Експертите от компетентната дирекция/ отдел и т.н., на които е възложена задачата, събират и обобщават направените предложения (ако такива са постъпили). Доста често, просто „сядат и пишат” съответните тестове, които изпращат на членовете на работната група за обсъждане. Този процес може да протича много бързо с помощта на електронната поща, тъй като не е необходимо работната група да заседава всяка седмица, а всеки може да дава предложенията си по пощата – всеки член на работната група може да получава цялата кореспонденция и всички отделни предложения и мнения чрез една обща мейлинг листа. За заседанията на работната група се съставя протокол. Обобщаване на резултатите от съгласуването и общественото обсъждане, експертните мнения и становища Отговорните експерти събират всички предложения, извършват необходимия баланс между различните идеи и интереси на страните и оформят крайният текст на законопроекта. Когато вече е налице вариант на проекта на акт, се провеждат съответните заседания на комисиите по трудово или по осигурително законодателство или по доходи и жизнено равнище. Съгласувателна процедура Паралелно започва съгласувателна процедура Тази процедура е уредена в Устройствения правилник на МС и неговата администрация. Членовете на Министерския съвет съгласуват въпросите, на които те са вносители, с останалите министри, с дирекция "Правна" и с другите дирекции от специализираната администрация на Министерския съвет съобразно функционалната им компетентност. С президента се съгласуват проектите на актове, съдържащи предложения за издаване на укази. Министрите могат да възлагат на ръководената от тях администрация изготвяне на експертно становище по представените за предварително съгласуване проекти на актове, които са свързани или засягат дейността на тяхното министерство.  Експертните становища се подписват от главния секретар на министерството, а за Министерството на отбраната - от постоянния секретар на отбраната. Съгласуването се извършва в 10-дневен срок от получаването на материалите в съответната администрация.  Интересно е да се отбележи, че ЗНА11 предвижда 14 – дневен срок за представяне на становища. Материалите се считат за съгласувани без бележки, когато не е получено становище в срок. В случаите, когато въз основа на получените становища вносителят измени съществено представения за съгласуване проект на акт или подготви нов проект, той е длъжен да го изпрати за повторно съгласуване заедно със справка по тези становища преди внасянето му за разглеждане на заседание на Министерския съвет. Съставяне на таблица за отразените становища Отговорният експерт изготвя Справка с постъпилите съгласувателни становища. Пример как изглежда справката: Министерство  Предложение  Приема/ не приема предложението  Мотиви  11 ЗНА Чл. 27. Министърът -вносител на проект на нормативен акт, който подлежи на разглеждане от Министерския съвет, го изпраща за съгласуване на органите, чиито правомощия са свързани с предмета на регулиране на предлагания акт или които са задължени да го прилагат. Становищата на органите се изготвят в 14-дневен срок. С П Р А В К А за отразяване на становищата, получени след съгласуване на проект на Постановление на Министерския съвет за изменение и допълнение на Наредбата за структурата и организацията на работната заплата   Министерство  Предложение  Приема/ не приема предложението  Мотиви  Министерство на финансите  Съгласува без бележки.  Министерство на вътрешните работи  Съгласува без бележки.  Министерство на външните работи  Съгласува без бележки.  Министерство на отбраната  Съгласува без бележки.  Министерство на правосъдието  Съгласува без бележки.  Министерство на  По текста на предложения проект  икономиката,  на Постановление има следните  енергетиката и  предложения:  туризма  1. Текстът на § 2 от допълнителните разпоредби да  Приема се.   стане ал. 1 към § 2. 2. Да се създаде нова ал. 2 към § 2 със следния текст: “(2) Документите по ал. 1 се легализират, превеждат и заверяват в съответствие с разпоредбите на международните договори на Р. България с държавата, в която са издадени, а при липса на такива разпоредби – по общия ред за легализациите, преводите и заверките на документи и други книжа”.  Приема се.  .......................  .............................  .......................  ..........................  Дирекции от специализираната администрация на МС: 1. Дирекция “Правна” 2. Дирекция “Координация по въпросите на Европейския съюз и международните финансови  Съгласува без бележки. Подкрепя предложения проект на Постановление на Министерския съвет за изменение и допълнение на Наредбата за структурата и организацията на работната заплата, тъй като предложеното изменение на Наредбата е в  институции”  съответствие с чл. 39 от Договора за създаване на Европейската общност, както и с чл. 7 от Регламент 1612/68 за свободното движение на работници в Общността. То ще допринесе за гарантиране на правото на равно третиране на работницитемигранти на територията на България, както и за изпълнение на задължението на страната ни за премахване на пречките пред упражняване на свободата на движение на работници в рамките на Европейския съюз.  По текста на предложения проект на Постановление има следните предложения: ........................ 2. Предлага в т. 4 на чл. 12, ал. 4 след думата „договор” да се добави изразът „на територията на тези държави”. Счита, че с това пояснение, ще се избегнат възможни различни тълкувания на разпоредбата.  Съгласува предложения проект на Постановление на  Приема се.  3. Дирекция  Министерския съвет за  Не се приема.  Както е посочено в доклада,  “Икономическа и  изменение и допълнение на  основната цел на изменението на  социална политика”  Наредбата за структурата и организацията на работната заплата с предложението докладът на вносителя да се допълни, като се анализира отражението на предложеното изменение, както по отношение на доходите на лицата, за които възникват права във връзка с разширяването на обхвата на понятието “придобит трудов стаж и професионален опит”, така и по отношение на разходите на работодателите за допълнителни трудови възнаграждения.  наредбата е осигуряването на пълна равнопоставеност между българските граждани, които са работили на територията на Европейския съюз, или гражданите на други държавичленки, които идват да работят в Република България, с българските граждани, които не са напускали страната, както и да се гарантира спазването на една от основните свободи правото им на свободно движение в рамките на Европейския съюз. Тази цел не бива да се обвързва с настъпването на евентуални икономически последици.  Съгласували: Главен секретар, Директор на дирекция ””, Изготвил: Към съответния законопроект следва да бъдат приложени също така мотиви и доклад. Обикновено в мотивите се акцентира върху целта и необходимостта от направената нормативна промяна, а в доклада се описват съответните промени. Например: Мотиви: „С цел по-ефективното изпълнение на информационно-аналитичната и консултативна дейност в областта на социалния диалог и уреждането на колективни трудови спорове, посредством анализиране на процесите на колективното трудово договаряне и колективните трудови конфликти, е необходимо създаването на специална разпоредба, на основание на която копията на вписаните в инспекцията по труда колективни трудови договори да се предоставят на Националния институт за помирение и арбитраж по ред, определен от министъра на труда и социалната политика.” Доклад: „С цел по-ефективното изпълнение на информационно-аналитичната и консултативна дейност в областта на социалния диалог и уреждането на колективни трудови спорове, посредством анализиране на процесите на колективното трудово договаряне и колективните трудови конфликти, с проекта на закон се предлага създаването на нова разпоредба, на основание на която копията на вписаните в инспекцията по труда колективни трудови договори да се предоставят на Националния институт за помирение и арбитраж по ред, определен от министъра на труда и социалната политика.”  Мотивите, съответно докладът, съдържат: • причините, които налагат приемането; • целите, които се поставят; • финансовите и други средства, необходими за прилагането на новата уредба; • очакваните резултати от прилагането, включително финансовите, ако има такива; • анализ за съответствие с правото на Европейския съюз. Следва да се има предвид, че проект на нормативен акт, към който не са приложени мотиви, съответно доклад, не се обсъжда от компетентния орган. За актове, които оказват пряко и/ или косвено въздействие върху държавния бюджет, се прилага финансова обосновка съгласно приложение № 1 от Устройствения правилник на МС и неговата администрация, която се одобрява от министъра на финансите Ако проектът на нормативен акт е свързан с въвеждане на европейско законодателство, задължително се придружава със становище на съответната работна група от координационния механизъм12 и справка за съответствие с европейското право на законопроектите и подзаконовите актове. В справката за съответствие с европейското право се посочват актовете на Европейския съюз, с които е направена хармонизация на регламентираната материя. 12 Към МТСП има две работни групи: РГ 2 „Свободно движение на хора” и РГ 13 „Социална политика и заетост” Пример за таблица за съответствие: Таблица за съответствие с Директива2010/18/ЕС наСъвета от 8 март 2010 година за прилаганена ревизираното рамково споразумение зародителския отпуск, сключено между Конфедерацията на европейския бизнес (BUSINESSEUROPE),Европейската асоциация на занаятите и малките и средните предприятия (UEAPME), Европейския център на предприятията с държавно участие и на предприятията от общ икономически интерес (CEEP) и Европейската конфедерация на профсъюзите (ETUC), и за отмяна на Директива 96/34/ЕО Наименование и идентификационен номер на съответния нормативен акт на Европейския съюз Директива 2010/18/ЕС на Съвета от 8 март 2010 година за прилагане на ревизираното рамково споразумение за родителския отпуск, сключено между Конфедерацията на европейския бизнес (BUSINESSEUROPE), Европейската асоциация на занаятите и малките и средните предприятия (UEAPME), Европейския център на предприятията с държавно участие и на предприятията от общ икономически интерес (CEEP) и Европейската конфедерация на профсъюзите (ETUC), и за отмяна на Директива 96/34/ЕО (текст от значение за ЕИП)  Наименование на проекта на българския акт/ действащите актове, с които се въвеждат изискванията Българско законодателство Кодекс на труда ( КТ) Закон за изменение и допълнение на Кодекса на труда ( ЗИД на КТ) НАРЕДБА за работното време, почивките и отпуските (Наредба)  Степен на съответствие (срещу всеки текст от акта на Европейския съюз се записва една от изброените възможности) а) пълно; б) частично; конкретизация на българския акт, с който ще се въведе съответното изискване, включително дата/ срок; коментар на причините за невъвеждане или частично въвеждане на разпоредбите; в) не подлежи на въвеждане; коментар; г) Република България не се възползва от предложената опция; коментар.  Текст на съответния нормативен акт на Европейския съюз -член по член Клауза 2: Родителски отпуск 1. Настоящото споразумение предоставя на мъжете и жените работници индивидуално право на родителски отпуск поради раждане или осиновяване на дете, за да се грижат за това дете, докато то достигне до определена възраст,  Кореспондиращ текст от проекта на акт/ действащи нормативни актове ЗИД на КТ Чл. 167а. (Нов -ДВ, бр. 52 от 2004 г.) (1) След използването на отпуските по чл. 164, ал. 1 ичл. 165, ал. 1 всеки от родителите (осиновителите), ако работят по трудово правоотношение и детето не е настанено в заведение на пълна държавна  Пълно  която се определя от държавитечленки и/ или социалните партньори, но не надхвърля осем години.  издръжка, при поискване има право да ползва неплатен отпуск в размер 6 месеца за отглеждане на дете до навършване на 8годишна възраст. Всеки от родителите (осиновителите) може да ползва до 5 месеца от отпуска на другия родител (осиновител) с негово съгласие. КТ Чл. 167а. (2) В случаите по чл. 167, ал. 2 настойникът има право на отпуск по ал. 1 в размер 12 месеца. С негово съгласие отпуск в размер до 12 месеца или остатъкът от неизползвания отпуск до този размер може да се ползва от един от родителите на майката или на бащата на детето. (3) Когато след навършване на 2-годишна възраст на детето починат и двамата родители и те не са ползвали отпуск по ал. 1, настойникът има право на такъв отпуск в размер 12 месеца, а когато родителите са ползвали част от отпуска - на остатъка от неизползвания отпуск до този размер. Със съгласието на настойника този отпуск може да се ползва от един от родителите на майката или на бащата на детето. (4) Родител (осиновител), който сам се грижи за отглеждане на детето, има право на отпуск по ал. 1 в размер 12 месеца в случаите, когато: 1. не се намира в брак с другия родител и не живее в едно домакинство с него; 2. другият родител е лишен от родителски права с влязло в сила решение на съда; 3. другият родител е починал. (5) В случаите по ал. 4, т. 1 и 2 другият родител няма право на отпуск по ал. 1.  Подготвят се съответните придружителни писма и съобщение за средствата за масово осведомяване. Когато комплектът документи се внася за разглеждане от Министерския съвет, проектът на акт, парафиран от главния секретар, съобщението за средствата за масово осведомяване и мотиви, ако се касае за законопроект, се представят и на електронен носител. Ангажираност на ранен етап Изработването на проект за нормативен акт, вкл. подзаконов нормативен акт,  се извършва при спазване принципите на обоснованост, стабилност, откритост и съгласуваност13 Обществени консултации и гражданско участие Колкото по-силен е диалогът между законодателите, обществеността и експертите, толкова по-силно ще бъде законодателството. 13 Изработването на проект на нормативен акт се извършва при зачитане на принципите на обоснованост, стабилност, откритост и съгласуваност. Гаранция за спазването на гореизброените принципи, е задължението преди внасянето им за разглеждане на заседание на Министерския съвет, проектите на нормативни актове и на общи административни актове да се публикуват на интернет страницата на вносителя съгласно изискванията на Закона за нормативните актове и Административнопроцесуалния кодекс. Според ЗНА, преди внасянето на проект на нормативен акт за издаване или приемане от компетентния орган, съставителят на проекта го публикува на интернет страницата на съответната институция заедно с мотивите, съответно доклада, като на заинтересованите лица се предоставя най-малко 14-дневен срок за предложения и становища по проекта. Правилото на чл. 26, ал. 2 от ЗНА е пряко относимо към преценката за законосъобразност на процедурата по приемането, съответно изменението или отмяната на съответен нормативен акт. Едва след изпълнение на това изискване, проектът се внася за приемане от овластения орган. Неизпълнението му препятства осъществяването на предоставената от закона възможност за отправяне на предложения и становища по проекта за изменение/ допълнение на нормативния акт и се явява съществено нарушение на административно производствените правила и е в противоречие с материалния закон, което впоследствие може да стане причина и за неговото отменяне само на това основание. Въз основа на обсъждането съставителят внася необходимите изменения в законопроекта и го представя на органа, който отговаря за изготвянето му. Оформяне на преписката и внасяне на документите за приемане от компетентния орган Материалите за разглеждане от Министерския съвет се внасят в администрацията на Министерския съвет не по-късно от 7 дни преди редовното заседание на Министерския съвет.14 Съставителят на проекта/ експертите от отговорната дирекция/ отдел/ сектор обикновено подготвят опорни точки за министъра, който представя проекта на заседанието на МС. За заседанието на МС се съставя протокол. Главният секретар на МС организира дейността на администрацията на МС и координира работата на вносителите за окончателното оформяне на приетите актове съобразно направените в заседанието изменения, допълнения и уточнения и за точното им правно и езиково редактиране. Пускане на акт Окончателното оформяне на актовете се извършва от определената от главния секретар дирекция от администрацията на Министерския съвет в 5-дневен срок от приемането им, или съответно от получаването на окончателния акт в случаите, когато актът е бил приет със съществени или многобройни изменения, допълнения и уточнения по представения проект, и окончателното му оформяне се е извършило от неговия вносител. 14 По изключение материали, които не отговарят на някои от изискванията, или са пратени в по-кратък срок, се включват в дневния ред по решение на министър-председателя след доклад на главния секретар. Преди да бъдат представени за подпис от министър-председателя, актовете се парафират в следната поредност: редактор-стилист, служителят, изготвил окончателното оформяне на акта, директорът на дирекцията, която отговаря за пускане на акта, директорът на дирекция "Правна" и главният секретар на Министерския съвет. Законопроектите; предложенията до Народното събрание за приемане на решение или до президента за издаване на указ в предвидените в Конституцията и законите случаи; и становищата по дела пред Конституционния съд, се изпращат съответно до Народното събрание, президента и Конституционния съд с придружително писмо, подписано от министър-председателя.  Подлежащите на обнародване актове се изпращат в "Държавен вестник" по установения в Закона за "Държавен вестник" ред, като придружителното писмо се подписва от министър-председателя или от определен от него директор на дирекция от администрацията на Министерския съвет. Тъй като не е предмет на настоящото обучение, няма да се разглежда процедурата по приемане на законопроекти от Народното събрание.  Важно е да се знае, че след като проектът „излезе от ръцете” на изпълнителната власт, той може да претърпи и многобройни промени, в резултат на предложения от народни представители, становище на Консултативния съвет по законодателство към НС и др. Обикновено законопроектите на МТСП се разпределят в Комисията по труда и социалната политика като водеща и евентуално в Комисия по европейските въпроси и контрол на европейските фондове, когато става въпрос за въвеждане на европейски актове в българското законодателство. На тези комисии обикновено присъства министъра, заместник-министъра на труда и социалната политика, директорът на дирекцията, отговорна за съставянето на законопроекта и водещите експерти, участвали в самата подготовка. Първоначално законопроектът се одобрява в цялост (по принцип) и на следващо заседание (второ четене), текст по текст (по същество). Възможно е също така преди да бъде обнародван, законът да бъде върнат от президента за повторно обсъждане (вето), което се „прескача” с мнозинство повече от половината от всички народни представители. Такъв беше случаят с последния проектът на ЗИД на КТ, който е приет от НС на второ четене на 15.12.2011 г. На 29 декември 2011 г. законопроектът е върнат за ново обсъждане в НС от президента на РБ. В законопроекта имаше множество текстове, които въвеждат европейско законодателство и междувременно се получи от Генералния секретариат на Европейската комисия официално уведомително писмо, свързано с неизпълнение на задължението на България за нотифициране на националните актове, които транспонират Директивата относно работа чрез агенции за временна заетост. В крайна сметка ЗИД на КТ е обнародван в „Държавен вестник”, бр.7 от 24.01.2012 г. и нотифициран в базата-данни за националните изпълнителни мерки.  Частта по отношение на Директива 2008/104/ЕО влиза в сила от 5.12.2011 г. Същински законодателен процес Председател на НС ↓ Водеща комисия ↓ Първо четене на законопроекта по принцип ↓ Водеща комисия – коментари и допълнения ↓ Второ четене – по същество  ←  Мотивирано връща законопроекта (вето)  ↓↑ Президент → ↓ Обнародва закона с указ ↓ Публикуване в ДВ При нормативни актове, които са от компетентност на ресорен министър, за обнародването отговаря органът, който ги издава. Той изпраща оригиналния текст на подзаконовия нормативен акт, на хартиен и електронен носител до редакцията на Държавен вестник, с придружително писмо (например Наредба за изменение и допълнение на Наредба № 5 от 2002г. за съдържанието и реда за изпращане на уведомлението по чл.62, ал.4 от Кодекса на труда – отговорен орган и министърът на труда и социалната политика). Правила за изработване на нормативни актове Нормативният акт следва да отговаря не определени стандарти: Спрямо адресатите:  Яснота;  Простота;  Достъпност. Спрямо съдържанието:  Гъвкавост;  Съответствие с международни стандарти. Правни стандарти:  Структура;  Подреденост;  Ясен език и терминология. Ефективност – адекватност спрямо условията от реалния свят, в това число ефективност на разходите, какво въздействие ще има върху бизнеса и гражданите.  Т.нар. оценка на въздействието → чрез нея се установяват вероятните разходи, последици и странични ефекти от прилагането на законопроекта. Следва да се прави анализ на финансовите последици от приемането на акта: колко ще са разходите по прилагането, дали са оправдани, очакват ли се приходи и какви. Стандарт за изпълнение:  Практичност;  Изпълнимост. Експертът по нормотворчество трябва много добре да познава ЗНА15 и Указа за неговото прилагане. До известна степен, благодарение на тях, много от проблемите, които чуждите експерти срещат при определяне структурата и подреждането на нормативните актове при нас са уредени чрез този закон. Друг е въпросът за неговото осъвременяване и кодифициране на материята. 15 ЗНА определя видовете нормативни актове, редът за тяхното изработване, удостоверяване и обнародване. Строеж на нормативните актове Наименование Всеки нормативен акт има наименование, което сочи вида на акта и главния му предмет. Например: Правилник за устройството и дейността на националния институт за помирение и арбитраж Самото наименование сочи предмета на уредба, която регламентира правилника дейността, числеността, структурата и организацията на работата на Националния институт за помирение и арбитраж, както и функциите на неговите организационни структури и административни звена. Постановленията на Министерския съвет, наредбите и инструкциите имат и номера. Въведение Въведение може да се включва само в нормативни актове, които имат особено важно значение. Например Конституцията на РБ. Вътрешен строеж на нормативния акт Всеки нормативен акт се състои от членове. Допълнителните, преходните и заключителните разпоредби се означават с параграфи. Членът може да се състои от алинеи, алинеята -от точки, а точката -от букви. Забележки и примери към членове или техни подразделения се допускат по изключение. Номерата им се обозначават с думи. Член ↓ Алинея ↓ Точка ↓ Буква ПУД на НИПА Чл. 6. (2) Директорът ръководи, координира и контролира осъществяването на цялостната дейност на института съобразно нормативно установените правомощия, като: 1. осъществява оперативното ръководство на института и го представлява; 2. организира разработването и изпълнението на програмите на института; 3. внася в надзорния съвет на института за утвърждаване: а) проекти на програми за дейността на института; б) проект на бюджет и отчет за изпълнението на бюджета на института; Нормативните актове, с които се изменят или допълват други актове, се състоят от параграфи. „§ 1. В чл. 7а се правят следните изменения и допълнения: 1. В ал. 1 след думите “В предприятия” се поставя запетая и се добавя “включително и в предприятия, които осигуряват временна работа.” 2. В ал. 3, в края на второто изречение се поставя запетая и се добавя “включително и работниците и служителите, изпратени от предприятие, което осигурява временна работа.” § 2. В чл. 35 се правят следните изменения и допълнения: 1. В ал. 1: а) точка 1 се изменя така: “1. има най-малко 10 на сто от осигурените лица, наети по трудов договор, във всички членове на работодателските организации;”; б) създават се т. 5 и 6: “5. не извършва дейности, изрично възложени само на нея със закон или с нормативен акт; 6. за всяка от последните три финансови години размерът на приходите от членски внос е не по-малко от 500 000 лв.”. 2. Създава се нова ал. 2: “(2) В случаите, когато един работодател членува в две или повече организации на работодателите, при установяване на членския състав с оглед наличието на критериите за представителност по ал. 1. т. 1, той се включва в списъка на тази организация. на която е дал изрично пълномощно да го представлява.” 3. Досегашната ал. 2 става ал. 3. „ Обозначение на разпоредбите в нормативния акт Разпоредбите се обозначават, както следва:  членът - с "Чл." и арабска цифра; Чл. 1.; Чл. 2.; Чл. 3., и т.н.  параграфът - с "§" и арабска цифра; § 1.; § 2.; § 3., и т.н.  алинеята - с арабска цифра, поставена в скоби; (1); (2); (3), и т.н.  точката - с арабска цифра; 1.; 2.; 3., и т.н.  буквата - с малка буква. а); б); в), и т.н. След всяка цифра, с изключение на цифрите, с които се обозначават алинеи, се поставя точка, а след всяка буква - скоба. Всяка алинея, точка или буква започва на нов ред. Обозначението на разпоредбата се поставя непосредствено пред нея. Групиране на членовете в нормативния акт Съобразно предмета и броя им членовете се групират в: Части; Част първа.; Част втора., и т.н. ↓ Дялове; Дял първи.; Дял втори., и т.н. ↓ Глави; Глава първа; Глава първа. ОБЩИ РАЗПОРЕДБИ, Глава втора и т.н. ↓ Раздели. Раздел І; Раздел ІІ, и т.н. Членовете могат да се подреждат без такива подразделения или само в някои от тях. Частите и главите имат непрекъсната поредна номерация за целия нормативен акт. Дяловете имат непрекъсната поредна номерация в съответната част. Разделите имат непрекъсната поредна номерация в съответната глава. Номерата на частите, дяловете и главите се обозначават с думи, а на разделите -с римски цифри. Части  →  Глави  ↓  ↓  Дялове (подразделения на частите с поредна номерация за всяка част)  Раздели (подразделения на главите с поредна номерация в тях)  Извадка КТ: Глава пета ВЪЗНИКВАНЕ И ИЗМЕНЕНИЕ НА ТРУДОВОТО ПРАВООТНОШЕНИЕ Раздел I Трудов договор Раздел II (Отм. -ДВ, бр. 100 от 1992 г., в сила от 01.01.1993 г. ) Устройване на работа на младите специалисти Чл. 77 - 82. (Отм. -ДВ, бр. 100 от 1992 г., в сила от 01.01.1993 г. ). Раздел III Избор Извадка КСО: Част първа ДЪРЖАВНО ОБЩЕСТВЕНО ОСИГУРЯВАНЕ Глава първа ОБЩИ ПОЛОЖЕНИЯ Глава втора ФИНАНСОВО УСТРОЙСТВО ........................ Глава четвърта ОБЕЗЩЕТЕНИЯ Раздел I Обезщетения при временна неработоспособност и трудоустрояване Раздел II Обезщетения за майчинство ............................... Глава осма СПОРОВЕ Част втора ДОПЪЛНИТЕЛНО СОЦИАЛНО ОСИГУРЯВАНЕ Дял първи ДРУЖЕСТВА ЗА ДОПЪЛНИТЕЛНО СОЦИАЛНО Глава девета УЧРЕДЯВАНЕ, ЛИЦЕНЗИРАНЕ И УПРАВЛЕНИЕ НА ДРУЖЕСТВАТА ЗА ДОПЪЛНИТЕЛНО СОЦИАЛНО ОСИГУРЯВАНЕ Раздел I Общи положения .............................................. Дял втори ДОПЪЛНИТЕЛНО ЗАДЪЛЖИТЕЛНО ПЕНСИОННО ОСИГУРЯВАНЕ Глава девета "а" ОБЩИ ПОЛОЖЕНИЯ Заглавие Всеки член от кодекс има заглавие, което изразява неговото главно съдържание. Извадка КТ: Раздел VІІІв Допълнителни условия за извършване на работа чрез предприятие, което осигурява временна работа Трудов договор с предприятие, което осигурява временна работа Чл. 107р. (1) .................... Заглавие могат да имат и членовете на закони. Извадка Закон за професионалното образование и обучение: Глава първа. Общи положения Цел и обхват на закона Чл. 1. (1) ... Цел на системата на професионалното образование и обучение Чл. 2. ... Задачи на системата на професионалното образование и обучение Чл. 3. ... Структура на системата на професионалното образование и обучение Чл. 4. ... Същност на системата на професионалното образование и обучение Чл. 5. ... Видове разпоредби в нормативния акт ОБЩИ РАЗПОРЕДБИ  ↓  ОСОБЕНИ РАЗПОРЕДБИ  Устройствени →  Материалноправни→  Процесуалноправни→  Наказателни  ↓  ДОПЪЛНИТЕЛНИ РАЗПОРЕДБИ  ↓  ПРЕХОДНИ И ЗАКЛЮЧИТЕЛНИ РАЗПОРЕДБИ  Общите разпоредби на нормативния акт предхождат особените разпоредби. Когато особените разпоредби с различен предмет са много, те се подреждат по следния начин: устройствени, материалноправни, процесуалноправни и наказателни разпоредби (санкциите винаги са на края на нормативния акт). Списъци, таблици, тарифи, схеми, формули и други се прилагат към нормативния акт, освен ако е необходимо да се включат към съответни негови подразделения.  Във всяко приложение се посочва подразделението на акта или члена, към който то се отнася. Приложенията се обнародват заедно с акта. Съгласно чл. 6, ал.1, т. 7 от ПУД на НИПА, директорът на НИПА ежегодно издава удостоверенията на посредниците и арбитрите по образец съгласно приложение № 1.  „Приложение № 1 към чл. 6, ал. 2, т. 7 Образец! НАЦИОНАЛЕН ИНСТИТУТ ЗА ПОМИРЕНИЕ И АРБИТРАЖ УДОСТОВЕРЕНИЕ № ................... от ....................... г. ...” Друг пример, в който таблицата е поставения към самата разпоредба за по-голяма яснота и прегледност: Чл. 54в. (Нов -ДВ, бр. 1 от 2002 г., в сила от 01.01.2002 г.) (1) Паричните обезщетения за безработица се изплащат ежемесечно през месеца, следващ този, за който се дължат, в зависимост от продължителността на осигурителния стаж, за период, както следва: Осигурителен стаж Период за изплащане (години) на обезщетението (месеци) до 3 4 от 3до 5 6 от 5до 10 8 от 10 до 15 9 от 15 до 20 10 от 20 до 25 11 над 25 12 Допълнителните разпоредби се обособяват като самостоятелно подразделение в края на нормативния акт. В допълнителните разпоредби се включват: 1. правила, които са странични спрямо предмета на акта, но е необходимо да бъдат включени в него; 2. разпоредби, които се отнасят до повече подразделения на акта, но поради характера или обсега на приложението им не могат да бъдат включени в общите правила; 3. обяснения на думи или изрази, които се употребяват многократно в нормативния акт или чието обяснение не е възможно да се даде в съответния текст. 4. разпоредби, които посочват: а) директивите на Европейския съюз, чиито изисквания се въвеждат в българското законодателство със съответния акт;  б) нормативните актове и актовете на Европейския съюз, чиито изисквания са въведени с тях и към които препраща съответният акт; 5. в случаите по чл. 9, ал. 2 от Закона за нормативните актове16 - превод на български език на използваните означения и наименования. Примери: „ДОПЪЛНИТЕЛНИ РАЗПОРЕДБИ Обяснения на някои думи  § 1. По смисъла на този кодекс: 1. "Работодател" е всяко физическо лице, юридическо лице или негово поделение, както и всяко друго организационно и икономически обособено образувание (предприятие, учреждение, организация, кооперация, стопанство, заведение, 16 По изключение в случаите по чл. 7а (при транспониране на европейски актове) в разпоредба на нормативен акт или в приложение към нея могат да се използват установени в международната практика означения на друг език като кодове, индекси, класификации, образци на документи и други, както и официални наименования на институции и на издавани от тях официални документи, когато това се налага по съображения за точност и яснота. домакинство, дружество и други подобни), което самостоятелно наема работници или служителипо трудово правоотношение, включително за извършване на надомна работа и работа от разстояние и за изпращане за изпълнение на работа в предприятие ползвател;” „§ 1а. (Нов -ДВ, бр. 108 от 2008 г.) Този закон въвежда разпоредбите на Директива 2006/54/ЕО на Европейския парламент и на Съвета от 5 юли 2006 г. за прилагането на принципа на равните възможности и равното третиране на мъжете и жените в областта на заетостта и професиите (преработена).” „Допълнителни разпоредби КЪМ ПОСТАНОВЛЕНИЕ № 141 ОТ 6 ЮНИ 2001 Г. ЗА ИЗМЕНЕНИЕ И ДОПЪЛНЕНИЕ НА НАРЕДБАТА ЗА РАБОТНОТО ВРЕМЕ, ПОЧИВКИТЕ И ОТПУСКИТЕ „§ 28. Навсякъде в наредбата думите "работник", "работникът", "работника", "работничка", "работничката", "работници", "работниците", "работнички" и "работничките" се заменят съответно с "работник и служител", "работникът и служителят", "работника и служителя", "работничка и служителка", "работничката и служителката", "работници и служители", "работниците и служителите", "работнички и служителки" и "работничките и служителките".” Преходните и заключителните разпоредби се обособяват в самостоятелно подразделение след допълнителните разпоредби.  Номерацията на включените в тях параграфи следва номерацията на допълнителните разпоредби. С преходни разпоредби се продължава действието на правила, отменени с новия нормативен акт, или се урежда тяхното прилагане спрямо висящи правоотношения или спрямо юридически факти, които са започнали, но не са завършени при действието на отменения акт. В заключителните разпоредби се включват правилата, с които се придава обратна сила на акта, отлага се неговото действие или то се ограничава за част от територията на страната. Когато с нов се замества действуващ нормативен акт, правилата за неговото отменяне, както и правилата за отменяне, изменяне и допълване на други нормативни актове се включват в заключителните разпоредби. Когато е необходимо, в заключителните разпоредби се посочва органът, на който се възлага изпълнението на акта, както и издаването на нормативен акт по неговото прилагане.  Примери: „ПРЕХОДНИ И ЗАКЛЮЧИТЕЛНИ РАЗПОРЕДБИ § 2. (1) Създадената с този закон Агенция по заетостта към министъра на труда и социалната политика е правоприемник на Националната служба по заетостта и поема активите и пасивите на Националната служба по заетостта. (2) Трудовите правоотношения с работниците и служителите от Националната служба по заетостта се уреждат при условията и по реда на чл. 123 от Кодекса на труда.” „ПРЕХОДНИ РАЗПОРЕДБИ § 3. (1) (Отм. -ДВ, бр. 100 от 1992 г., в сила от 01.01.1993 г. ) . (2) Висящите дела пред помирителните комисии се предоставят за разглеждане от комисиите за трудови спорове по реда, предвиден в този кодекс. § 3а. (Нов -ДВ, бр. 105 от 2006 г., в сила от 01.01.2007 г.) (1) Работничките или служителките, на които отпускът за бременност и раждане в размер на 135 календарни дни не е изтекъл към 1 януари 2007 г., след тази дата имат право на отпуск по чл. 163, ал. 1 за остатъка до 315 дни.” „Преходни и Заключителни разпоредби § 2. В тримесечен срок от влизането в сила на закона Народното събрание избира, а президентът назначава своята квота от членовете на комисията.” „Заключителни разпоредби § 6. Наредбата се приема на основание чл. 139, ал. 5, чл. 155, ал. 5, чл. 163, ал. 11 и чл. 167а, ал. 9 от Кодекса на труда и § 121 от преходните и заключителните разпоредби на Закона за изменение и допълнение на Кодекса на труда (ДВ, бр. 25 от 2001 г.).  § 7. Тази наредба отменя: 1. Наредбата за работното време и почивките на работниците и служителите и издадените въз основа на нея нормативни актове.” „ПОСТАНОВЛЕНИЕ № 4 ОТ 17 ЯНУАРИ 2007 Г. за приемане на Наредба за структурата и организацията на работната заплата МИНИСТЕРСКИЯТ СЪВЕТ ПОСТАНОВИ: Член единствен. Приема Наредба за структурата и организацията на работната заплата. Заключителни разпоредби § 1. Отменя се Наредбата за допълнителните и други трудови възнаграждения, приета с Постановление № 133 на Министерския съвет от 1993 г. (обн., ДВ, бр. 67 от 1993 г.; изм. и доп., бр. 1 и 63 от 1994 г., бр. 29 и 72 от 1996 г., бр. 24 от 1997 г., бр. 25 от 1999 г. и бр. 2 и 68 от 2006 г.). § 2. Министърът на труда и социалната политика, министърът на здравеопазването, министърът на образованието и науката и министърът на земеделието и горите да направят съответните изменения и допълнения в издадените от тях нормативни актове в съответствие с постановлението. § 3. Постановлението влиза в сила от 1 юли 2007 г.” „Преходни и заключителни разпоредби § 27. В Закона за уреждане на колективните трудови спорове (обн., ДВ, бр. 21 от 1990 г.; изм., бр. 27 от 1991 г., бр. 57 от 2000 г., бр. 25 от 2001 г. и бр. 87 от 2006 г.) в чл. 21 след думите „нови работници“ се поставя запетая и се добавя „включително изпратени от предприятие, което осигурява временна работа“. § 28. В Закона за здравословни и безопасни условия на труд (обн., ДВ, бр. 124 от 1997 г.; изм., бр. 86 от 1999 г., бр. 64 и 92 от 2000 г., бр. 25 и 111 от 2001 г., бр. 18 и 114 от 2003 г., бр. 70 от 2004 г., бр. 76 от 2005 г., бр. 33, 48, 102 и 105 от 2006 г., бр. 40 от 2007 г., бр. 102 и 108 от 2008 г., бр. 93 от 2009 г., бр. 12, 58, 88 и 98 от 2010 г. и бр. 60 от 2011 г.) се правят следните изменения: ... § 30. В Закона за насърчаване на заетостта (обн., ДВ, бр. 112 от 2001 г.; изм., бр. 54 и 120 от 2002 г., бр. 26, 86 и 114 от 2003 г., бр. 52 и 81 от 2004 г., бр. 27 и 38 от 2005 г., бр. 18, 30, 33 и 48 от 2006 г., бр. 46 от 2007 г., бр. 26, 89 и 109 от 2008 г., бр. 10, 32, 41 и 74 от 2009 г., бр. 49, 59, 85 и 100 от 2010 г., бр. 9 и 43 от 2011 г.) се правят следните изменения и допълнения: ... § 31. Параграф 5 и § 30, т. 1, т. 6 – 10, 12 и 14 влизат в сила от 5 декември 2011 г.17 Законът е приет от 41-ото Народно събрание на 15 декември 2011 г. и на 19 януари 2012 г. и е подпечатан с официалния печат на Народното събрание. Председател на Народното събрание: Цецка Цачева” Обратно действие18 е дадено на текстовете, касаещи материята за агенциите за временна заетост, с цел изпълнение на задълженията на страната ни за транспониране на европейската директива в срок. “Преходни и Заключителни разпоредби § 8. Изпълнението на закона се възлага на Министерския съвет, който приема правилник за прилагането му в срок до три месеца от влизането в сила на закона.” 17 Обратно действие. „§ 5. В глава пета след чл. 107п се създава раздел VІІІв с чл. 107р – 107ч: „Раздел VІІІв Допълнителни условия за извършване на работа чрез предприятие, което осигурява временна работа § 30. В Закона за насърчаване на заетостта (обн., ...) се правят следните изменения и допълнения: 6. Създава се глава осма „а“ с чл. 74е – 74п: „Глава осма „а“ УСЛОВИЯ И РЕД ЗА РЕГИСТРАЦИЯ НА ПРЕДПРИЯТИЯ, КОИТО ОСИГУРЯВАТ ВРЕМЕННА РАБОТА ...” 18 ЗНА -Чл. 14. (1) Обратна сила на нормативен акт може да се даде само по изключение, и то с изрична разпоредба. (2) Обратна сила на нормативен акт, издаден въз основа на друг нормативен акт, може да се даде само ако такава сила има актът, въз основа на който той е издаден. (3) Не може да се дава обратна сила на разпоредби, които предвиждат санкции, освен ако те са по-леки от отменените. Езикови и стилистични препоръки при изработването на нормативните актове Формулиране на разпоредбите на нормативните актове В Указ 883/1974 г. по прилагането на ЗНА се съдържа специална глава (чл.36 – 41), който се отнася до формулирането на разпоредбите на нормативните актове. Принципите в тази глава на Указа, свързани с правилата на нормотворческата техника, са ръководни при формулирането на всички нормативни актове. Разпоредбите на нормативните актове се формулират кратко, точно и ясно. Отклонения от общоупотребимия български език се допускат само ако се налагат от предмета на акта. Чужди думи и изрази се използуват само ако са станали трайна съставка на българския език или не могат да бъдат заменени с български.19 Общоупотребим е езикът, който използват повечето хора във всекидневното си общуване – професионално, социално, в неформален кръг. Под общоупотребим български език се разбира литературния език. Простият изказ и общоупотребимата лексика, когато не се налага друго, правят нормативния акт смислен и лесен за четене текст. Да се формулират кратко, ясно и точно разпоредбите на нормативните актове, означава, преди всичко те да се пишат на език, който изключва двусмислицата или липсата на смисъл, когато е възможно с кратки изречения, без прекомерно отдалечаващи подлога и сказуемото вметнати изрази, без чуждици, които биха затруднили разбирането. Това означава, че смисълът на разпоредбите на нормативния акт не трябва да буди съмнение, както и да е достъпен и да е разбираем по отношение на адресатите на съответния нормативен акт, тъй като обикновено големият кръг от тях са граждани, които нямат правна квалификация. От това следва, че езикът на нормативния акт, след като трябва да бъде ясен и оттам достъпен за адресатите си, то всички граждани като негови адресати, когато се запознават с него, трябва да разберат какви са правата и задълженията им, които се пораждат за тях от съответния нормативен акт като цяло, включително и от всяка правна норма. Думи или изрази с утвърдено правно значение се използуват в един и същ смисъл във всички нормативни актове. Ако се налага отклонение от общоприетия смисъл на дума или израз, с допълнителна разпоредба се определясмисълът им за съответния нормативен акт. 19 Чл. 9 (2) ЗНА -По изключение в случаите по чл. 7а (при транспониране на европейско законодателство) в разпоредба на нормативен акт или в приложение към нея могат да се използват установени в международната практика означения на друг език като кодове, индекси, класификации, образци на документи и други, както и официални наименования на институции и на издавани от тях официални документи, когато това се налага по съображения за точност и яснота. По същия начин се постъпва и когато при прилагане на нормативния акт могат да възникнат съмнения относно смисъла на употребена дума или израз. Например: 1. Понятието трудово правоотношение е възприето и се използва от законодателството. Законодателят признава неговото наличие и създава съответните правни разпоредби в трудовото законодателство. Понятието е възприето и в други правни отрасли, свързани с полагането на труд -Кодексът за социално осигуряване и другите нормативни актове на осигурителното право постоянно боравят с трудовото правоотношение, като основание за обществено осигуряване на гражданите.  2. Както в Конституцията на Република България, така и в Закона за чужденците терминът “чужденец” се използва като родово понятие и обхваща всички лица, които не са български граждани. 3. Кодексът на труда определя, че "Работодател" е всяко физическо лице, юридическо лице или негово поделение, както и всяко друго организационно и икономически обособено образувание (предприятие, учреждение, организация, кооперация, стопанство, заведение, домакинство, дружество и други подобни), което самостоятелно наема работници или служители по трудово правоотношение, включително за извършване на надомна работа и работа от разстояние и за изпращане за изпълнение на работа в предприятие ползвател; за целите на данъчното законодателство, Законът за данъците върху доходите на физическите лица възприема по-различно определение на понятието: 27. "Работодател" е всяко местно лице, чуждестранно лице, извършващо дейност чрез място на стопанска дейност или определена база на територията на страната, както и търговско представителство по Закона за насърчаване на инвестициите, което наема физически лица по трудови правоотношения или е страна по договор за предоставяне на персонал от чуждестранно лице. Основни граматични и стилистични правила и препоръки, които засягат писането на разпоредбите на нормативните актове от гледна точка на яснота и простота на текста Кратки изречения Използвайте кратки изречения винаги, когато е възможно! „Надзорният съвет приема правилник за организацията и дейността си.” В тях няма как смисълът да се изгуби, защото обикновено след действащото лице следва действието и обектът на действие. „Броят на членовете на арбитражната комисия се определя от страните, като всяка от тях посочва поименно равен брой арбитри, които избират за председател друго лице от поименен списък на арбитрите, утвърден от надзорния съвет на Националния институт за помирение и арбитраж, който се изменя и допълва по реда на неговото приемане.” По ясно звучи, ако изречението бъде разделено на няколко кратки: „Броят на членовете на арбитражната комисия се определя от страните. Всяка от тях посочва поименно равен брой арбитри, които избират за председател друго лице от списък на арбитрите. Поименният списък на арбитрите се утвърждава от надзорния съвет на Националния институт за помирение и арбитраж. Той се изменя и допълва по реда на неговото приемане.” (или с оглед избягване на повторение: може: „Изменението и допълнението на списъка по предходната алинея се извършва по реда на неговото приемане.”). Пряк словоред – действащото лице да води изречението! Пряк словоред имаме, когато започваме с подлога (действащото лице), и след това посочваме действието (сказуемото) и обектът на действието (допълнението). Целта е да се избегне двусмислие. „Регистър на колективните трудови договори води Националният институт за помирение и арбитраж.”, по-правилно би било да се напише: „Националният институт за помирение и арбитраж води регистър на колективните трудови договори.” Действителен залог – за предпочитане пред страдателния! С действителния залог (когато глаголното лице е активно/ върши действието, се пестят думи, винаги е ясно, кой какво върши и се избягва бюрократичния стил. „Ревизионни актове за начет на физическите лица или на юридическите лица се издават от контролните органи на Националния осигурителен институт.” Може да бъде обърнато: „Контролните органи на Националния осигурителен институт съставят на физическите лица или на юридическите лица ревизионни актове за начет.” Но в случая: „Наказателните постановления се издават от ръководителя на съответния орган по чл. 399, 400 и 401 или от оправомощени от него длъжностни лица съобразно ведомствената принадлежност на актосъставителите.” Поради извършените препращания към текстове от закона, не е уместно да се започне с действителния залог. Предпочитание към глаголи – глаголите правят текста по-действен. Могат да се използват за пестене на думи. Това не означава, че не може да се употребяват отлагателни съществителни в текста на нормативния акт, които понякога дори са за предпочитане. Въпрос на преценка за всеки конкретен случай. „Жалбоподателят може да поиска спиране на изпълнението на решението” „Жалбоподателят може да поиска съдът да спре изпълнението на решението” Внимание при употребата на „мога” и „трябва” „При изпълнение на трудовите си задължения служителите трябва да спазват правилата на Кодекса за поведение на служителите в държавната администрация.” – смисълът е налага се, необходимо е, изискването е императивно и не търпи отклонения. „Работниците и служителите могат на общо събрание да избират свои представители, които да представляват техните общи интереси по въпросите на трудовите и осигурителните отношения пред работодателя им или пред държавните органи.” – смисълът е възможно е, имат право, позволено им е прижелание..... Единственото число е за предпочитане, ако използването на множествено не е наложително – правата и задълженията на едно лице, определени в нормативния акт, се отнасят за всички лица, отговарящи на същите условия. Когато говорим за един (физически или юридически) субект, говорим за всички сходни на него. „Арбитър по колективен трудов спор може да бъде лице, включено в списъка на посредниците и арбитрите, утвърден от Надзорния съвет на НИПА по предложение на държавата, на организациите на работодателите и на организациите на работниците и служителите.” Единственото число е подходящо, когато определяме категория. Сегашното време Нормативният акт винаги действа в настоящето и затова е необходимо да „говори” в сегашно време. „Директорът осъществява оперативното ръководство на Националния институт за помирение и арбитраж и го представлява...” Дълги вметнати изрази – когато е възможно, за предпочитане е да се избягват. Вметнати думи и изрази обикновено поясняват смисъла на изречението, но те не трябва да са много дълги, за да не затруднят разбирането на нормата. „Арбитър или член на арбитражна комисия, който работи по трудово правоотношение, има право на неплатен служебен отпуск за времето, през което участвува в уреждането на колективен трудов спор по този закон.” – в случая не е налице прекомерност при използване на вметнатия израз, пояснява смисъла. Условия, изключения и изреждания – да се поставят, където са най-лесни за възприемане – обикновено в началото и края на изречението. „Ако това не е посочено в договора, приема се, че срокът за изпитване е уговорен в полза и на двете страни.” „Ако работникът или служителят не постъпи на работа в този срок, трудовото правоотношение се смята за невъзникнало...” „Общото събрание (събранието на пълномощниците) е редовно, ако на него присъстват повече от половината от работниците и служителите (пълномощниците).” Горепосочените препоръки могат до голяма степен да помогнат текстът на нормативните актове да бъде ясен, достъпен и лесноприложим.  В последните години, обаче, в нормативните актове навлизат все повече чуждици и научни термини със сложни формулиравки. Например: Промоция, референдум, мониторинг, реституция, рецидив, пробация, омбудсман, детергент, делкредере, биоцид, сенсибилизиращи, кадастър, деноминирам, мутагенни, абразия. Винаги, когато е възможно, е препоръчително чужди изрази и понятие, да се заменят с български. Доста често възниква проблем притранспониране на европейските актове (директиви) в българското законодателство, където Европейската комисия стриктно следи за всяка дума, дали е въведена в съответния нормативен акт.  Например: При въвеждането на Директива 2008/104/ЕО на Европейския парламент и на Съвета от 19 ноември 2008 година относно работа чрез агенции за временна заетост, основното понятие, което следваше да се транспонира беше: „агенция за временна заетост“ „агенция за временна заетост“ означава всяко физическо или юридическо лице, което в съответствие с националното законодателство сключва трудов договор или влиза в трудово правоотношение с нает чрез агенция за временна заетост работник, за да го назначи в предприятие ползвател на временна работа под негов надзор и ръководство. В България, понятието агенция се свързва с държавна институция/ учреждение (Национална агенция за приходите, Агенция по заетостта, Агенция по вписванията и т.н.), което не отговаря на значението, което директивата му придава. Затова при въвеждането то е заменено така, че да съответства на възприетата в практиката терминология, а именно: 17. (нова -ДВ, бр. 7 от 2012 г.) „Предприятие, което осигурява временна работа" е всяко физическо или юридическо лице, което извършва търговска дейност и сключва трудов договор с работник или служител, за да го изпрати да изпълнява временна работа в предприятие ползвател под негово ръководство и контрол след регистрация в Агенцията по заетостта. Ако беше възприето буквално, щеше да се получи и натоварващо повторение с Агенция по заетостта. Оформяне на документите спрямо правилата на българска книжовноезикова норма Правила за слято, полуслято и разделно писане на сложни думи и изрази:  Думи, в състава на които влизат части от съществителни имена, между които има отношение на подчинение (първата пояснява втората), се приемат за сложни думи и се пишат полуслято (с малко тире).  Примери: министър-председател, заместник-министър, заместник-директор...  При употребата на малко тире (дефис) при правописното оформяне на сложните думи не се поставят интервали.   Когато към сложна дума, която се изписва полуслято, се добави пояснение, то също се пише разделно поради струпване на три съставни части.  Примери: заместник министър-председател и съкратено: зам. мин.-председател. Не са сложни думи и изрази като областен управител, защото при тях първата дума е прилагателно име.  Не се поставя интервал преди точка, двоеточие, многоточие, въпросителен знак, удивителен знак, запетая, точка и запетая, дясна кръгла, квадратна или ъглеста скоба, затварящи кавички.  Не се поставя интервал след лява кръгла, квадратна или ъглеста скоба, отварящи кавички.  Поставя се интервал след точка, двоеточие, многоточие, въпросителен знак, удивителен знак, запетая, точка и запетая, дясна кръгла, квадратна или ъглеста скоба, затварящи кавички. При използване на тире се поставя по един интервал преди и след него. Пример: „а в случаите на чл. 123а, ал. 1 -старият и новият работодател...” При изписването на числа се спазват следните правила за графично оформление: • Като десетичен знак се използва запетая. Пример: 110,50 лв. • При многоцифрените числа стотиците, хилядите и т.н. се разделят графично с половин интервал. Пример: 34 560 лица. Изключение правят съвкупността от цифри, касаещи ЕГН, разписка, фактура, договор и др., при които цифрите не се разделят с интервал. Когато числото се състои от четири цифри, те не се разделят с интервал. Пример: от 1500 до 15 000 лв. • Не се поставя интервал преди знаците за градус, процент или индекс и след знака за параграф(§). Примери: 25º, 25%, 251‰, §4. • Поставя се интервал след юридически съкращения като чл., ал., т. и др. Примери: чл. 1, ал. 2, т. 4. Използване на запетаите • Съставните съюзи „в случай че”, „макар че”, „при все че”, „въпреки че” „така че” и др. служат за въвеждане на подчинени обстоятелствени изречения. Запетаята се поставя преди началото на целия израз. Обособените части, когато са в средата на изречението, се отделят със запетаи.  Пример: „Заседанията са редовни и когато на тях не присъстват упълномощени представители на някои от участниците от страна на представителните организации на работниците и служителите и на работодателите, в случай че те са били уведомени.” „При условията на ал. 1 и 2 работникът или служителят, който извършва работа от разстояние, сам организира своето работно време, така че да е на разположение и да работи във времето, в което работодателят и неговите търговски партньори са в комуникационна връзка.” Използване на главни букви. • Имената на институции, ведомства, нормативни актове и др. са собствени имена и се изписват с главна начална буква.  Пример: „В тридневен срок от сключването или изменението на трудовия договор и в седемдневен срок от неговото прекратяване работодателят или упълномощено от него лице е длъжен да изпрати уведомление за това до съответната териториална дирекция на Националната агенция за приходите. Националната агенция за приходите предоставя в реално време на оправомощени лица от дирекции "Инспекция по труда" електронен достъп до регистъра на трудовите договори и при поискване в срок три работни дни изпраща копие от съответното заверено уведомление.” „"Морско лице" е физическо лице, което заема длъжност по трудово правоотношение като член на екипажа на кораб, вписан в регистъра на корабите на държава -членка на Европейския съюз, независимо дали се намира на брега или на борда на кораба, притежава свидетелство за правоспособност и свидетелство за допълнителна и/ или специална подготовка, придобито по реда на наредбата по чл. 87, ал. 1 от Кодекса за търговското корабоплаване.” • Думи като министър, директор, началник, президент и др. не се пишат с главни букви, тъй като не са собствени имена. • Думи като дирекция, отдел и др. също се пишат с малка буква.  Пълен и кратък член на съществителни имена от мъжки род – начин на употреба  Съществителните имена от мъжки род се членуват с пълна членна форма, когато са подлог в изречението. Пример: „Органите на синдикалните организации в предприятието имат право да участвуват в подготовката на проектите на всички вътрешни правилници и наредби, които се отнасят до трудовите отношения, за което работодателят задължително ги поканва.” Забележка: Ако думата може да се замени с местоимението „той”, трябва да е с пълен член. Ако се допуска заменянето с “него”, се използва кратък член.   Ако пред дума в мъжки род има предлог (в, на, за, пред, от, с и др.), се използва кратък член. Препоръчително е експертът, който отговаря за окончателното оформяне на текста на нормативния акт, да спазва тези правила. Изключително неприятно е да се получи становище по реда на съгласувателната процедура, според което проектът на нормативен акт се нуждае от корекции в правно-техническо отношение (например при употребата на пълен член, препинателните знаци и други). Препращане (правила) Препращане към разпоредби на същия или на друг нормативен акт се допуща по изключение:  когато следва да се приложи обща уредба на определена материя, дадена от други разпоредби;  когато се препраща едновременно към повече разпоредби или към разпоредби на акт, въз основа на който е издаден препращащият акт;  когато възпроизвеждането на разпоредбата, към която се препраща, ще усложни текста. Примери: „Чл. 63. Държавният служител има право да ползва и отпуски за временна неработоспособност, за бременност, раждане и осиновяване, за отглеждане на малко дете, за кърмене и хранене на малко дете, при смърт или тежко заболяване на родител при условията, по реда и в размерите, предвидени в чл. 162 - 167а от Кодекса на труда.” „Наредбата се приема на основание чл. 139, ал. 5, чл. 155, ал. 5, чл. 163, ал. 11, чл. 167а, ал. 9 и чл. 173, ал. 1 от Кодекса на труда и § 121 от преходните и заключителните разпоредби на Закона за изменение и допълнение на Кодекса на труда (ДВ, бр. 25 от 2001 г.).” „Чл. 74е. (1) Дейност по осигуряване на временна работа се осъществява въз основа на регистрация, издадена от Агенцията по заетостта. (2) За регистрация на дейността по ал. 1 могат да кандидатстват местни физически или юридически лица, както и чуждестранни юридически лица, осъществяващи търговска дейност в Република България, които отговарят на следните условия: 1. нямат парични задължения към държавата или към общината по смисъла на чл. 162, ал. 2 от Данъчно-осигурителния процесуален кодекс20, установени по ред, определен със закон; 2. не са обявени в несъстоятелност или не са в открита процедура по несъстоятелност;...” Препращане се допуска и към разпоредби и актове на Европейския съюз и обнародвани международни договори. Пример: „(2) (Изм. -ДВ, бр. 100 от 2010 г., в сила от 1.01.2011 г.) Информационната система трябва да осигурява възможност за осъществяване на електронен обмен на данни в съответствие с правилата, определени от Административната комисия по чл. 71 от Регламент (EО) № 883/2004 на Европейския парламент и на Съвета от 29 април 2004 г. за координация на системите за социална сигурност, както и за съпътстващия го национален обмен на данни.” Препращане не се допуска, ако води до неяснота на текста. Когато се препраща към разпоредба на същия нормативен акт, посочва се само нейното обозначение. Пример: „Чл. 115. С трудовите договори по този раздел освен условията по чл. 66, ал. 1 се уговарят продължителността и разпределението на работното време, а може да се уговаря и периодичността на изплащането на трудовото възнаграждение.” При препращане към разпоредба на друг нормативен акт или акт въз основа на който е издаден препращащия акт, се посочват:  при кодекс и закон - обозначението на разпоредбата и наименованието на акта;  при другите нормативни актове -обозначението на разпоредбата, наименованието на акта, а при първото препращане -и съответния брой на Държавен вестник, където актът е обнародван. Държавен вестник се сочи със съкращение "ДВ". 20 ДОПК(2) Публични са държавните и общинските вземания: 1. за данъци, включително акцизи, както и митни сборове, задължителни осигурителни вноски и други вноски за бюджета; 2.за други вноски, установени по основание и размер със закон; 3.за държавни и общински такси, установени по основание със закон; 4.за незаконосъобразно извършени осигурителни разходи; 5. за паричната равностойност на вещи, отнети в полза на държавата, глоби и имуществени санкции, конфискации и отнемане на парични средства в полза на държавата; 6. (доп. -ДВ, бр. 86 от 2006 г.) по влезли в сила присъди, решения и определения на съдилищата за публични вземания в полза на държавата или общините, както и решения на Европейската комисия за възстановяване на неправомерно предоставена държавна помощ; 7.по влезли в сила наказателни постановления; 8.лихвите за вземанията по т. 1 - 6.  при актове на Европейския съюз - означението на разпоредбата, наименованието на акта с неговия номер и дата, органът, който го е приел, а при първото препращане -и съответният брой на "Официален вестник" на Европейския съюз, където актът е обнародван на български език; "Официален вестник" на Европейския съюз се посочва със съкращение "ОВ";  при международните договори -наименованието на международния договор, мястото и датата на съставянето му, а при първото препращане -и съответният брой на "Държавен вестник", където същият е обнародван; когато договорът е ратифициран със закон -и наименованието на закона и съответният брой на "Държавен вестник", където законът е обнародван. Примери: „Задължението за осигуряване за лицата по чл. 4, ал. 3, т. 1 - 4 от Кодекса за социално осигуряване -еднолични търговци, съдружници в търговски дружества, собственици на ЕООД, физически лица -членове на неперсонифицирани дружества, земеделски производители, тютюнопроизводители, лица, упражняващи по регистрация свободна професия или занаятчийска дейност, възниква от деня на започване или възобновяване на трудовата дейност и продължава до нейното прекъсване или прекратяване.” „§ 1. Лицата, които са се осигурявали чрез българска организация -посредник за изпращане на работа в чужбина, могат да внасят осигурителни вноски до 1 януари отношения на българските граждани, изпратени на работа в чужбина от български работодатели, приета с Постановление № 162 на Министерския съвет от 1992 г. (обн., ДВ, бр. 70 от 1992 г.; изм., бр. 25 и 85 от 1993 г., бр. 100 от 1994 г. и бр. 154 от 1998 г.).” Постановление № 87 на Министерския съвет от 2010 г. (обн., ДВ, бр. 36 от 2010 г.; изм. и доп., бр. 5 от 2011 г.)” Ако някое наименование се повтаря, то се дава пълно в разпоредбата, в която се използува за пръв път, като се посочва съкращението, с което ще се означава в следващите разпоредби. По същия начин се постъпва с наименованието на нормативния акт, към който се препраща многократно, ако пълното посочване на наименованието е неудобно.  Примери: „Започването, прекъсването, възобновяването или прекратяването на всяка трудова дейност, за която е регистрирано самоосигуряващото се лице, се установяват с декларация по утвърден образец от изпълнителния директор на Националната агенция за приходите (НАП), подадена до компетентната териториална дирекция на НАП и подписана от самоосигуряващото се лице в 7-дневен срок от настъпване на обстоятелството.” „Чл. 2. (1) Паричните обезщетения по чл. 1, ал. 1, т. 1 и паричните помощи по чл. 1, ал. 1, т. 2, буква "б" се изчисляват и изплащат от съответното териториално поделение на Националния осигурителен институт (ТП на НОИ). (2) Паричните помощи по чл. 1, ал. 1, т. 2, буква "а" се изчисляват и изплащат от ТП на НОИ по постоянен или настоящ адрес на лицето.” Нормативни актове по прилагане на други нормативни актове В разпоредбата, която овластява да се издаде нормативен акт по прилагане на закон, се посочват видът на акта, органът, който трябва да го издаде, и дали овластяването се отнася до цялата материя, уредена от закона, или до отделни нейни части. Примери: „Изпълнението на закона се възлага на Министерския съвет, който приема правилник за прилагането му в срок до три месеца от влизането в сила на закона.” „Чл. 356. Министерският съвет издава наредба по прилагането на тази глава.” (Наредба за трудовата книжка и трудовия стаж) В заключителните разпоредби на акта по прилагане на закона се посочва разпоредбата на закона, въз основа на който е издаден. Пример: „Заключителни разпоредби § 1. Тази наредба се издава на основание чл. 356 от Кодекса на труда.” Актът по прилагане на закон урежда изчерпателно материята, до която се отнася. Той може да възпроизвежда разпоредби на закона по изключение. С него не може да се възлага на други органи да издават актове по неговото прилагане.  Проектът на акта по прилагане на закона се изготвя заедно със законопроекта и се приема в срока на влизане на закона в сила, освен ако законът влиза в сила веднага или три дни след обнародването му. В този случай актът по прилагане на закона се приема най-късно в шестмесечен срок от влизане на закона в сила. Правилото се прилага съответно и за измененията в актовете по прилагане на закона, които произтичат от неговото изменяне или допълване. Когато въпреки отмяната на закона се налага временно да се запази действието на разпоредби от акт по неговото прилагане, това се предвижда в преходните разпоредби на новия закон. Отменяне, изменяне и допълване на нормативни актове Отменяване на закон и неговото заменяване с нов, който се отнася до същата материя, се допуска само ако промените са многобройни и важни. Когато е дадена обща уредба на определена материя, особен закон може да предвиди отклонения от нея само ако това се налага от естеството на обществените отношения, уредени от него. Нормативните актове се отменят, изменят или допълват с изрична разпоредба на новия, изменящия или допълващия акт. Актът, с който се отменя, изменя или допълва нормативен акт, трябва да сочи и всички други нормативни актове или техни части, дялове, глави, раздели, членове, алинеи, точки или букви, които се отменят, изменят или допълват. Когато се отменя, изменя или допълва нормативен акт, се вземат пред вид и внесените вече в него изменения и допълнения. В наименованието на изменящия акт се посочват пълното наименование на изменяния акт и неговият номер, ако той има такъв. Към него се добавят броят и годината на Държавния вестник, в който той е обнародван, както и броят и годината на Държавния вестник, в който са обнародвани измененията и допълненията му. Пример: „ ПОСТАНОВЛЕНИЕ № от 2006 година ЗА допълнение на Наредбата за работното време, почивките и отпуските /обн., ДВ, бр. 6 от 1987 г., изм. и доп., бр. 31 от 1991 г., изм., бр. 55 от 12.07.1991 г., бр. 59 от 23.07.1991 г., 1991 г., бр. 59 от 1993 г., бр. 67 от 1993 г., бр. 38 от 1994 г., изм. и доп., бр. 54 от 2001 г., изм. с Решение № 9353 от 2002 г. на ВАС на РБ -бр. 103 от 2002г., изм. И доп., бр. 72 от 17. 08. 2004 г., бр. 24 от 22. 03. 2005 г., изм. бр. 103 от 23. 12. 2005 г., изм. и доп., бр. 96 от 28.11.2006 г./” „ ПОСТАНОВЛЕНИЕ № от 2009 година ЗА ИЗМЕНЕНИЕ И допълнение на нормативни актове на Министерския съвет МИНИСТЕРСКИЯТ СЪВЕТ ПОСТАНОВИ : § 1. В Наредбата за трудовата книжка и трудовия стаж, приета с Постановление № 227 на Министерския съвет от 1993 г. /обн., ДВ, бр. 102 от 1993 г., доп., бр. 48 от 2006 г./, се правят следните изменения и допълнения: ... § 2. В Наредбата за работното време, почивките и отпуските, приета с Постановление № 72 на Министерския съвет от 1986 г. /обн., ДВ, бр. 6 от 1987 г., изм. и доп., бр. 31 от 1991 г., изм., бр. 55 от 1991 г., бр. 59 от 1991 г., бр. 59 от 1993 г., бр. 67 от 1993 г., бр. 38 от 1994 г., изм. и доп., бр. 54 от 2001 г., изм. с Решение № 9353 от 2002 г. на ВАС на РБ -бр. 103 от 2002 г., изм. и доп., бр. 72 от 2004 г., бр. 24 от 2005 г., изм. бр. 103 от 2005 г., изм. и доп., бр. 96 от 2006 г., доп., бр. 1 от 2007 г./, се правят следните изменения и допълнения: Изменянето на член или на негови подразделения става с нова редакция на изменяния текст и се формулира в отделен параграф за всеки член. Пример: § 1. В чл. 7а се правят следните изменения и допълнения: 1. В ал. 1 след думите “В предприятия” се поставя запетая и се добавя “включително и в предприятия, които осигуряват временна работа.” 2. В ал. 3, в края на второто изречение се поставя запетая и се добавя “включително и работниците и служителите, изпратени от предприятие, което осигурява временна работа.” § 2. В чл. 35 се правят следните изменения и допълнения: 1. В ал. 1: а) точка 1 се изменя така: “1. има най-малко 10 на сто от осигурените лица, наети по трудов договор, във всички членове на работодателските организации;”; б) създават се т. 5 и 6: “5. не извършва дейности, изрично възложени само на нея със закон или с нормативен акт; 6. за всяка от последните три финансови години размерът на приходите от членски внос е не по-малко от 500 000 лв.”. 2. Създава се нова ал. 2: “(2) В случаите, когато един работодател членува в две или повече организации на работодателите, при установяване на членския състав с оглед наличието на критериите за представителност по ал. 1. т. 1, той се включва в списъка на тази организация. на която е дал изрично пълномощно да го представлява.” 3. Досегашната ал. 2 става ал. 3. § 3. В чл. 68 се правят следните изменения и допълнения: 1. Създава се нова ал. 6: “(6) Срочен трудов договор за срока на дългосрочната командировка може да се сключва за работа на длъжност, определена за дългосрочно командироване в задгранично представителство на Република България в чужбина по Закона за дипломатическата служба.” 2. Досегашните алинеи 6 и 7 стават съответно 7 и 8.” Когато се заменя или заличава една и съща дума или израз в един или няколко члена, в отделен параграф се посочват новата или заличената дума или израз, както и членовете, в които те се заменят или заличават, ако това не се отнася за всички членове. Пример: „§ 28. Навсякъде в наредбата думите "работник", "работникът", "работника", "работничка", "работничката", "работници", "работниците", "работнички" и "работничките" се заменят съответно с "работник и служител", "работникът и служителят", "работника и служителя", "работничка и служителка", "работничката и служителката", "работници и служители", "работниците и служителите", "работнички и служителки" и "работничките и служителките".” Новите разпоредби, с които се допълва нормативен акт, се включват в него, както следва: 1. в края на акта, преди допълнителните разпоредби, ако се касае за нов дял на акта, който в неговата структура е най-голямото му подразделение и предметът на уредбата не налага друго систематично място; 2. на съответното систематично място в структурата на акта, ако се касае за други негови подразделения. Номерация Номерацията на новите членове, поставени в края на акта, следва номера на последния член на допълнения акт.  Новият или новите членове, поставени на съответно систематично място в акта, получават номера на члена, след който се намират. Към номера се поставя поредна малка буква от азбуката. При последващи допълнения, систематичното място на които е между членове с такова обозначение, към обозначението на предходния член се прибавя малка арабска цифра горе вдясно от буквата. КТ  ЗИД на КТ  Глава пета.  ВЪЗНИКВАНЕ И ИЗМЕНЕНИЕ НА  ТРУДОВОТО ПРАВООТНОШЕНИЕ  § 4. В Глава пета се създава раздел VІІІв  Раздел VIII."б"  “Допълнителни условия за извършване на работа чрез предприятие, което осигурява  Допълнителни условия за извършване  временна работа”:  на работа от разстояние (Нов - ДВ, бр. 82 от 2011 г.)  “Раздел VІІІв Допълнителни условия за извършване  Същност и условия за работа от разстояние  на работа чрез предприятие, което осигурява временна работа  Чл. 107з. ...  Трудов договор с предприятие, което  Прилагане на други разпоредби за извършване на работа от разстояние Чл. 107п. (Нов -ДВ, бр. 82 от  осигурява временна работа Чл. 107р. Чл. 107с.  2011 г.) За неуредените в този раздел  въпроси се прилагат общите разпоредби  ...  на този кодекс.  Раздел IX. Допълнителен труд по трудов договор  Когато членът се допълва с нови алинеи, точки или букви, те се поставят след наличните алинеи, точки или букви.  Ако това затруднява тълкуването на текста, новите подразделения се поставят на съответното място, а тези, които са след тях, се преномерират. Когато се разместват алинеи, много трябва да се внимава с препратки към тях. КТ ЗИД на КТ Командироване на работници или служители „§ 5. В чл. 121 се правят следните Чл. 121. (1) (Изм. -ДВ, бр. 100 от 1992 г.) изменения и допълнения: Когато нуждите на предприятието 1.Създава се нова ал. 4: налагат, работодателят може да “(4) В случаите на командироване на командирова работника или служителя за работници и служители, изпратени от изпълнение на трудовите задължения предприятие, което осигурява временна извън мястото на постоянната му работа, работа, в рамките на предоставяне на но за не повече от 30 календарни дни без услуги в друга държава – членка на прекъсване. Европейския съюз, в друга държава – (2) (Изм. -ДВ, бр. 100 от 1992 г.) страна по Споразумението за Командироване за срок, по-дълъг от 30 Европейското икономическо календарни дни, се извършва с писмено пространство, или в Конфедерация съгласие на работника или служителя. Швейцария, страните уговарят за срока на (3) (Нова -ДВ, бр. 15 от 2010 г., в командировката поне същите минимални сила от 28.08.2010 г.) Когато срокът на условия на работа, каквито са установени командироване в рамките на предоставяне за работниците и служителите, на услуги в друга държава -членка на изпълняващи същата или сходна работа в Европейския съюз, в друга държава приемащата държава.  страна по Споразумението за 2.Досегашната ал. 4 става ал. 5.” Европейското икономическо пространство, или в Конфедерация Швейцария е по-дълъг от 30 календарни дни, страните уговарят за срока на командировката поне същите минимални условия на работа, каквито са установени за работниците и служителите, изпълняващи същата или сходна работа в приемащата държава. Условията, по които страните следва да постигнат съгласие, се установяват с акт на Министерския съвет. (4) (Нова -ДВ, бр. 82 от 2011 г.) Условията на заплащане в приемащата държава в случаите по ал. 3 не включват заплащането на пътни, дневни и квартирни пари по българското законодателство. КТ Задължение за информация при изменение на дейността, икономическото състояние и организацията на труда на предприятието Чл. 130в. (Нов -ДВ, бр. 48 от 2006 г., в сила от 01.07.2006 г.) (1) В случаите по чл. 7а работодателят е длъжен да предостави на избраните представители на работниците и служителите информация относно: 1. последните и предстоящите изменения в дейността и икономическото състояние на предприятието; 2. положението, структурата и очакваното развитие на заетостта в предприятието, както и относно предвижданите подготвителни мерки, особено в случаите, когато съществува заплаха за заетостта; 3. (доп. -ДВ, бр. 82 от 2011 г.) възможните съществени промени в организацията на труда, в т.ч. при въвеждане на надомна работа и работа от разстояние. (2) След предоставянето на информацията по ал. 1 работодателят е длъжен да проведе консултации по въпросите по ал. 1, т. 2 и 3. ...  ЗИД на КТ § 7. В чл. 130в се правят следните изменения и допълнения: 1. В ал. 1 се правят следните изменения и допълнения: а) създава се нова т. 3: “3. броя на работниците и служителите, изпратени от предприятие, което осигурява временна работа, или за намеренията си да ползва такива работници и служители.”; б) досегашната т. 3 става т. 4; 2. В ал. 2 думите “т. 2 и 3” се заменят с “т. 2 - 4”.  Ако правим промяна само на един текст от нормативния акт, това става с един единствен параграф: „Параграф единствен. В Преходните и заключителните разпоредби се създава § 7а: “§ 7а. (1) Пенсиите за трудова дейност, отпуснати до 31 декември 2007 г., се преизчисляват от 1 октомври 2008 г., като определеният индивидуален коефициент на лицето към 1 октомври 2008 г. се умножи по средномесечния осигурителен доход за страната за 2007 г. – 398, 17 лв., след което размерът на пенсията се определя по условията и реда на чл. 70, чл. 75 и чл. 79. (2) Преизчисляването на пенсиите по ал. 1 се извършва, ако това е поблагоприятно за лицето.” 