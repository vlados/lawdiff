										ПРОЕКТ!
ЗАКОН за изменение и допълнение на Закона за движението по пътищата
(обн., ДВ, бр. 20 от 1999 г.; изм., бр. 1 от 2000 г., бр. 43 и 76 от 2002 г., бр. 16 и 22 от 2003 г., бр. 6, 70, 85 и 115 от 2004 г., бр. 79, 92, 99, 102, 103 и 105 от 2005 г., бр. 30, 34, 61, 64, 80, 82, 85 и 102 от 2006 г., бр. 22, 51, 53, 97 и 109 от 2007 г., бр. 36, 43, 69, 88 и 102 от 2008 г., бр. 74, 75, 82 и 93 от 2009 г., бр. 54, 98 и 100 от 2010 г., бр. 10, 19, 39 и 48 от 2011 г.; Решение № 1 на Конституционния съд от 2012 г. - бр. 20 от 2012 г.; изм., бр. 47, 53, 54, 60 и 75 от 2012 г., бр. 15 и 68 от 2013 г., бр. 53 и 107 от 2014 г., бр. 14, 19, 37, 79, 92, 95, 101 и 102 от 2015 г., бр. 13, 50, 81, 86, 98 и 101 от 2016 г., бр. 9, 11, 54, 58, 77 и 97 от 2017 г., бр. 2, 7, 17, 55, 59, 62, 77, 86 и 105 от 2018 г., бр. 13, 17 и 60 от 2019 г., бр. 51, 60, 69, 71, 104 и 109 от 2020 г., бр. 18 и 23 от 2021 г.; Решение № 3 на Конституционния съд от 2021 г. - бр. 26 от 2021 г.; изм., бр. 80 от 2021 г.; Решение № 11 на Конституционния съд от 2021 г. - бр. 84 от 2021 г.; изм., бр. 102 от 2022 г., бр. 14 от 2023 г.; Решение № 6 на Конституционния съд от 2023 г. - бр. 59 от 2023 г.; изм., бр. 65, 66, 67, 84 и 102 от 2023 г., бр. 13 и 41 от 2024 г.; Решение № 4 на Конституционния съд от 2025 г. - бр. 38 от 2025 г., изм. бр. 64 от 2025 г.)

     § 1. В чл. 21, в таблицата към ал. 1 думите "Категории Ткт" да се заменят с "Колесни трактори".
     Мотиви: Предложението е свързано с последните промени в чл. 150а, ал. 2, т. 16 от ЗДвП и премахването на категория "Ткт" от закона. Колесен трактор се приравнява на самоходна машина и може да се движи по изключение по пътищата отворени за обществено ползване. Съгласно приетите допълнения в  чл. 156 от ЗДвП (доп. - ДВ, бр. 64 от 2025 г., в сила от 07.09.2025 г.) за да се придвижва самоходна машина или колесен трактор по пътищата, водачът трябва да притежава свидетелство за правоспособност за работа с тази машина и свидетелство за управление на моторно превозно средство от която и да е от категориите по чл. 150а от ЗДвП.  Това изискване не се отнася за водачите на малогабаритни самоходни машини.
     
     § 2. В чл. 80а се правят следните изменения и допълнения:
     1. В ал. 2:
     а) в т. 1 думите "ал. 4" се заменят с "ал. 5";
     б) в т. 6 накрая се поставя запетая и се добавя "ако е на възраст под 18 години".
     2. В ал. 4:
     а) в т. 1 думите "т. 1" се заменят с "т. 2";
     б) точка 3 се отменя.
     3. Създават се ал. 5 - 11:
      (5) Министърът на регионалното развитие и благоустройството изгражда и поддържа регистъра по ал. 6 на индивидуалните електрически превозни средства и техните собственици. Регистърът се изгражда и води чрез системата по чл. 52а от Закона за електронното управление. [MS1]
     (6) В регистъра по ал. 5 се вписва следната информация:
     1. имена на собственика;
     2. ЕГН/ЛНЧ за физическите лица или ЕИК за юридическите лица;
     3. постоянен адрес на собственика - за физическите лица и седалище и адрес на управление - за юридическите лица и едноличните търговци;
     4. фабричен/сериен номер на превозното средство;
     5. марка;
     6. модел;
     7. постоянна номинална мощност на електродвигателя (W);
     8. максимална конструктивна скорост (km/h);
     9. маса на превозното средство (kg);
     10. област и община, в която е регистрирано;
     11. регистрационен номер;
     12. протокол, издаден от техническа служба, определена и нотифицирана от изпълнителния директор на Изпълнителна агенция "Автомобилна администрация" по реда на чл. 138б - 138г, в случаите, посочени в наредбата по ал. 11. 
     (7) Регистърът е публичен относно данните по т. 4 - 11. Данните по т.  1 - 3 и 12 се достъпват от лица, определени с наредбата по ал. 11.
     (8) За вписване в регистъра се дължи такса, определена от съответния общински съвет. 
     (9) Вписването и отказът от вписване в регистъра по ал. 5 се извършва от кметовете или упълномощени от тях длъжностни лица.
     (10) Лицата по ал. 9 са отговорни за данните, вписани в регистъра по ал. 5. 
     (11) Условията и редът за регистриране, отчет, прекратяване и възстановяване на регистрацията на индивидуалните електрически превозни средства в общините се определя с наредба на Министерския съвет."

     Мотиви: Промяната в ал. 4, т. 1 е свързана с отстраняване на технически грешка.  Останалите предложения са свързани с проведената на 04.09.2025 г. среща в ДАБДП с представители на всички заинтересовани институции и НСОРБ където е обсъдено, че приетата норма в чл. 80а, ал. 4, т. 3 от ЗДвП "всеки Общински съвет да издава наредба за определяне на условията и реда за регистрация на ИЕПС", ще доведе до объркване на гражданите. Всички се обединиха около необходимостта от законодателни промени, с които да се регламентира, че с единен подзаконов нормативен акт на Министерски съвет да се определят условията и реда за регистрация на ИЕПС в общините. Също така е необходимо изграждането на единна автоматизирана информационна система за регистрация на ИЕПС, която да се ползва от всички общини на територията на страната.  Това ще улесни гражданите при управление на ИЕПС на територията на повече от една община, както и ще се улеснят контролните органи при изпълнение на законово определените им функции.
     
     § 3. В чл. 123 се създават ал. 3 - 5:
     "(3) Държавна агенция "Безопасност на движението по пътищата" създава и поддържа единна електронна платформа за попълване на протокола по ал. 1, т. 3, буква "б" по смисъла на Закона за електронния документ и електронните удостоверителни услуги. 
     (4) Протоколът по ал. 1, т. 3, буква "б" се счита за подписан със саморъчен подпис, когато е попълнен и потвърден чрез технологичните средства на платформата по ал. 3.
     (5) Редът за събиране, съхраняване и достъп до данните, в единната електронна платформа по ал. 3 се определят с наредбата по чл. 125а, ал. 2."
     Мотиви: Годишно на територията на страната се попълват и заявяват пред застрахователите над 40 000 бр. двустранни констативни протокола (ДКППТП). Независимо от това че протоколът се попълва на хартиен носител, на основание чл. 5, ал. 4 от Наредба № Iз-41/2009 г. застрахователите имат задължение ежедневно да предоставят информация на Гаранционния фонд за съставените двустранни констативни протоколи, включително и да представят "копия в електронен формат" на същите.
     Към момента информацията от ДКППТП отнасяща се за мястото на настъпване на ПТП не е актуална или в електронен формат, позволяващ автоматизирана обработка, което възпрепятства даването на подходящи предписания към стопаните на пътя за предприемане на мерки за недопускане възникването на ПТП.
     Във връзка с Решение № 296 от 09.05.2025 г. на Министерския съвет за одобряване на Работна програма за изпълнение на мерки за безопасност на движението по пътищата съгласно Оперативен план за действие по безопасност на движението по пътищата за 2025 г. в мярка № 20 от Работната програма е заложено "Дигитализация на двустранния констативен протокол за пътнотранспортни произшествия с материални щети", като акцентът е изработване на безплатно мобилно приложение. Водеща институция за изпълнение на мярката е Държавна агенция "Безопасност на движението по пътищата" в партньорство с Министерство на вътрешните работи и Министерство на електронното управление.
     Една от основните причини за дигитализация на протокола е улесняването на попълването му от водачите, както и възможността по този начин да се улесни събирането на данни за местоположението на настъпилото произшествие и механизма на настъпването му - данни, които биха способствали превантивно и коректно определяне на конфликтни точки по пътната инфраструктура, като стопаните на пътя ще могат да предприемат мерки по обезопасяване на местата преди да се е случил тежък пътен инцидент. В други държави-членки на ЕС, тази стъпка е позволила събирането на множество данни и подобрила анализа на безопасността на движението по пътищата и оценка на риска от възникване на ПТП. 
     Липсата на информация за леките ПТП и мястото на настъпването им, които се документират с двустранен констативен протокол, прави анализа непълен и мерките, които се предприемат неефективни. От друга страна, събиране на данни за множество леки инциденти с ДКППТП могат да се използват като превантивна мярка за промяна условията и организацията на движение в даден участък, преди да се е случил тежък инцидент. Този тип данни ще направят многократно по-добра оценката на риска от настъпване на ПТП и по този начин ще може да се предприемат мерки за приоритизиране на участъците в инвестиционните планове на стопаните на пътищата.
     Наред с горното и предвид политиката на правителството за насърчаване и стимулиране на електронизацията и дигитализацията в страната, разработването на приложение за електронно попълване на двустранен констативен протокол за ПТП с материални щети ще доведе до облекчаване на процеса и улеснение за гражданите и е в пълно съответствие с програмните и стратегически документи в областта на електронното управление.
     
     
     § 4. В чл. 151, ал. 1, т. 12 думите "от категория Ткт" се заличават.
     Мотиви: Предложението е свързано с последните промени в чл. 150а, ал. 2, т. 16 на ЗДвП и премахването на категория "Ткт" от закона. Колесен трактор се приравнява на самоходна машина и може да се движи по изключение по пътищата отворени за обществено ползване. Съгласно приетите допълнения в  чл. 156. (доп. - ДВ, бр. 64 от 2025 г., в сила от 07.09.2025 г.) за да придвижва самоходна машина или колесен трактор по пътищата, водачът трябва да притежава свидетелство за правоспособност за работа с тази машина и свидетелство за управление на моторно превозно средство от която и да е от категориите по чл. 150а. Това изискване не се отнася за водачите на малогабаритни самоходни машини.
     
     § 5. В чл. 154, ал. 2 думите "или категория Ттб и" се заличават.
     Мотиви: Във връзка с последните промени в ЗДвП за управление на моторни превозни средства от категория D може да се обучават водачи с права за управление на моторни превозни средства от категория B , а не както беше преди промените категория С. Също така съгласно § 39, ал. 3 от Преходни и Заключителни разпоредби към Закона за изменение и допълнение на Закона за движението по пътищата лицата, които притежават правоспособност за управление на моторно превозно средство от категория Ттб, преминават обучение за придобиване на правоспособност за управление на моторно превозно средство от категория D до 19 януари 2013 г. Срокът за преминаване на обучение за придобиване на правоспособност за управление на МПС от категория D за лицата притежаващи категория Ттб отдавна е изтекъл и предвид липсата на категория Ттб в чл. 150а, ал. 2 категория Ттб следва да се премахне в чл. 154, ал. 2.
     
     § 6. В чл. 164в, ал. 2, т. 5, буква "б" се изменя така:
     "б) предоставянето на данни от електронния регистър по чл. 571, ал. 1, т. 9 от Кодекса за застраховането за пътнотранспортните произшествия, документирани с двустранни констативни протоколи на хартиени носители към единната електронна платформа по чл. 123, ал. 3, като редът за предоставяне, съдържанието, обхватът и форматът на данните се определят със съвместна инструкция на Държавна агенция "Безопасност на движението по пътищата" и Гаранционния фонд, съгласувано с министъра на електронното управление". 
     Мотиви: Както мотивите по § 3.
     

     § 7. В чл. 178б, ал. 4, т. 7 думите "Ттб" и запетаята след тях се заличават.
     Мотиви: Както мотивите по § 4. 
     
     § 8. В чл. 183, ал. 1, т. 6 се отменя.
     Мотиви: Съгласно чл. 183, ал. 1, наказва се с глоба 30 лв. водач, който управлява индивидуално електрическо превозно средство в нарушение на чл. 80а, ал. 1, т. 1 и 5. Съгласно чл. 80а, ал. 1, т. 1 водачът на индивидуално електрическо превозно средство е длъжен да се движи по велосипедната инфраструктура, а при липса на такава - възможно най-близо до дясната граница на платното за движение, а съгласно ал. 1, т. 5 водачът на индивидуално електрическо превозно средство е длъжен при пресичане на платното за движение да се придвижи съгласно правилата за движение по пътищата, съобразявайки се с приближаващите превозни средства и без да им отнема предимство, а ако пресича платното за движение на пешеходна пътека - да слезе от индивидуалното електрическо превозно средство и да пресече на собствен ход. 
     Със създаването на нова разпоредба в чл. 183а. (Нов - ДВ, бр. 64 от 2025 г., в сила от 07.09.2025 г.) посочените по горе норми са регламентирани и се дублират. 
     Съгласно чл. 183а, ал. 1,  наказва се с глоба 50 лв. водач, който управлява индивидуално електрическо превозно средство в нарушение на чл. 80а, ал. 1, т. 3 или 5. В чл. 183а, ал. 3 е предвидена глоба 200 лв. за водач, който управлява индивидуално електрическо превозно средство в нарушение на чл. 80а, ал. 1, т. 1 или 2, ал. 2, т. 1, 2 или 8".
     
     § 9. В чл. 183а, ал. 2 в края на текста думите "или ал. 3" се заличават.
     Мотиви: Лицата под 16 г. не носят административнонаказателна отговорност. Съгласно чл. 26, ал. 1 от Закона за административните нарушения и наказания (ЗАНН) административнонаказателно отговорни са пълнолетните лица, навършили 18 години, които са извършили административни нарушения в състояние на вменяемост. Съгласно чл. 26, ал. 3 от ЗАНН за административни нарушения, извършени от малолетни, непълнолетни на възраст от 14 до 16 години и поставени под пълно запрещение, отговарят съответно родителите, попечителите или настойниците, които съзнателно са допуснали извършването им. Също така съгласно чл. 183а, ал. 4 е предвидено наказание глоба от 500 лв. за родител, настойник или попечител, който допуска използването на индивидуално електрическо превозно средство за движение по пътищата, отворени за обществено ползване, от ненавършило 16-годишна възраст дете.
     § 10.  В § 6, т. 18б от Допълнителните разпоредби думите "но ненадвишаваща 25 km/h" и запетаята пред тях се заличават.

Преходни и Заключителни разпоредби

  § 11.  Разпоредбите на чл. 80а, ал. 1, т. 6 и чл. 183а, ал. 5 не се прилагат до 01.08.2026 г.  
     § 12.  (1) Министерският съвет в срок до три месеца от влизането в сила на този закон приема наредбата по чл. 80а, ал. 11.
     (2) Регистърът на индивидуалните електрически превозни средства по чл. 80а, ал. 5 се изгражда в срок до пет месеца от влизането в сила на този закон.
     §13. Лицата, положили успешно изпити за придобиване на правоспособност за управление на моторни превозни средства от категория Ткт - колесен трактор до 07.09.2025 г.  могат да подадат заявление за издаване на свидетелство за управление на моторно превозно средство  поради придобиване на категория Ткт до 07.03.2026 г. 
     § 14. В Закона за изменение и допълнение на Закона за движението по пътищата (ДВ, бр. 64 от 2025 г.) в Преходните и заключителни разпоредби се правят следните изменения и допълнения:
     1. В § 104 ал. 2 се отменя. 
     Мотиви: Регламентираната разпоредба в ал. 2 на § 104 от Преходните и заключителни разпоредби към Закона за изменение и допълнение на Закона за движението по пътищата (Обн. - ДВ, бр. 64 от 2025 г., в сила от 07.09.2025 г.) и определеният срок до 6 месеца от влизането в сила на този закон собствениците на индивидуални електрически превозни средства ги регистрират съгласно чл. 80а, ал. 4, считаме, че трябва да се отмени. Определянето на краен срок за регистрация на ИЕПС поражда много въпроси и създава административна пречка и ограничения за гражданите. Право на избор на всеки е кога ще си регистрира ИЕПС. Съгласно чл. 80а, ал. 2, т. 1 е въведена забрана за управление на ИЕПС, което не е регистрирано. След този срок, който е 07.02.2026 г., е нарушение ако се управлява ИЕПС, но по отношение на регистрацията следва собственикът да има избор кога да я извърши. Няма норма, която да регламентира какво се случва след този срок и ще могат ли да се регистрират ИЕПС.
     2. В § 113:
     а) в т. 1 думите  "§ 19 относно чл. 80а, ал. 2, т. 1" и запетаята след тях се заличават. 
     б) създава се т. 5:
     "5. параграф 19 относно чл. 80а, ал. 2, т. 1, които влизат в сила от 01.07.2026 г."
     Мотиви: С предложената промяна се удължава срока за влизане в сила на забраната за управление на ИЕПС, което не е регистрирано, предвид новата законова регламентация.
     
     § 15.   Законът влиза в сила от деня на обнародването му в "Държавен вестник" с изключение на § 3 относно чл. 123, ал. 3, който влиза в сила 6 месеца след обнародването.
     
  
[MS1]моля за прецизиране на текстовете. В двете изречения се говори за изграждане.
